% Copyright (c) 2015 Daniele Masini - d.masini.it@gmail.com

\chapter{Proporzionalità e similitudine}

\includegraphics[width=0.95\textwidth]{geometria.jpg}
  \begin{center}
    {\large ``Geometria''}\par
    Foto di Ram\'on Peco\par
    \url{http://www.flickr.com/photos/desdetasmania/1606257376/}\par
    Licenza: Creative Commons Attribution 2.0\par
  \end{center}
\newpage


\section{La misura}\label{sect:misura2}

\subsection{Classi di grandezze omogenee}

L'obiettivo di questo paragrafo è quello di ottenere un procedimento teorico per misurare alcuni enti geometrici come segmenti, angoli, superfici, solidi. Non è possibile invece misurare punti, rette, semirette.
L'operazione del \emph{misurare} consiste sostanzialmente nell'assegnare a una grandezza geometrica, ma non solo, un numero ben definito. Questo numero si ottiene confrontando la grandezza da misurare con una grandezza di riferimento, detta \emph{misura campione}. Infatti, quello che ci interessa delle grandezze è il fatto di poterle confrontare tra di loro per stabilire qual è la più grande ed eventualmente effettuarne la somma.
In generale, gli oggetti che ci circondano hanno delle caratteristiche: lunghezza, peso, forma, altezza, superficie, colore, temperatura, morbidezza, \ldots{} Alcune di queste caratteristiche sono confrontabili tra loro, per esempio la lunghezza di due segmenti o il peso di due corpi; altre non sono confrontabili. Le caratteristiche che si possono confrontare si dicono omogenee. Ci sono poi caratteristiche che sono additive, cioè si possono addizionare. Queste caratteristiche che hanno la peculiarità di essere confrontabili e sommabili si chiamano grandezze.
Nei capitoli precedenti abbiamo visto come confrontare e sommare segmenti, confrontare e sommare angoli. Vogliamo fare la stessa cosa con gli archi di circonferenza, le superfici e i volumi.
Non possiamo evidentemente confrontare e sommare punti, perché i punti sono tutti congruenti tra loro e sommando due punti non otteniamo un altro punto ma rimangono gli stessi due punti. Non possiamo confrontare rette perché sono tutte congruenti tra loro e non possiamo sommarle perché non otterremmo un'altra retta. Non possiamo per esempio sommare due triangoli. Né possiamo confrontare segmenti con angoli perché non sono grandezze omogenee, cioè non sono dello stesso tipo; non possiamo confrontare angoli con superfici perché anche questo non sono grandezze tra loro omogenee, \ldots{}
Diamo ora il concetto generale di classe di grandezze.
\begin{definizione}
Un insieme di grandezze geometriche si dice che forma una \emph{classe di grandezze} quando:
\begin{itemize*}
\item date due qualunque grandezze, è sempre possibile confrontarle, cioè stabilire se sono uguali o, in caso contrario, quali di esse sia la maggiore e quale la minore;
\item è sempre possibile definire un'operazione di somma tra grandezze che goda delle proprietà associativa e commutativa.
\end{itemize*}
Le grandezze di una stessa classe si dicono tra loro \emph{omogenee}.
\end{definizione}

A partire da questa definizione possiamo dare quella di multiplo e sottomultiplo.
\begin{definizione}
Data una grandezza geometrica $A$ ed un numero naturale $n$, la grandezza geometrica $B$ si dice \emph{multipla} di $A$ secondo il numero $n$ se è data dalla somma di $n$ grandezze tutte uguali ad $A$ e scriveremo $B=n\cdot A$. In questo caso $A$ è definita grandezza \emph{sottomultipla} di $B$ secondo il numero naturale $n$ e scriviamo $A=\dfrac{B}{n}$.
\end{definizione}

Dato un segmento $AB$ possiamo dare un significato alla scrittura $\dfrac{3}{2}AB$ nel seguente modo:

\begin{figure*}[!htb]
	\centering\input{./lbr/chap06/fig001_mult_segmento.pgf}
\end{figure*}

Il segmento $AB$ è costituito da 3 segmenti ciascuno congruente alla metà di $AB$.
\begin{definizione}
Due grandezze omogenee $A$ e $B$ si dicono \emph{commensurabili} quando esiste una terza grandezza $C$, ad esse omogenea, che è sottomultipla sia di $A$ che di $B$: $A=n\cdot C$, $B=m\cdot C$.
Due grandezze omogenee $A$ e $B$ si dicono \emph{incommensurabili} quando non esiste una terza grandezza $C$, ad esse omogenea, che sia sottomultipla sia di $A$ che di $B$.
\end{definizione}

L'esistenza di grandezze incommensurabili è confermata dal seguente teorema.
\begin{teorema}
Il lato e la diagonale di un quadrato sono grandezze incommensurabili.
\end{teorema}

\begin{figure*}[!htb]
	\centering\input{./lbr/chap06/fig002_diag_quadrato.pgf}
\end{figure*}

\begin{proof}
La dimostrazione si sviluppa per assurdo. Con riferimento alla figura, verifichiamo che  il lato $AB$ e la diagonale $AC$ del quadrato $ABCD$ sono incommensurabili.
Per assurdo, supponiamo che esista una grandezza $U$, omogenea sia al lato sia alla diagonale, che sia un sottomultiplo comune, cioè $AC=n\cdot U$ e $AB=m\cdot U$.
Per il teorema di Pitagora $AC^2=AB^2+BC^2$ e poiché $AB=BC$ si ha $AC^2=AB^2+AB^2=2\cdot AB^2$. Tenendo conto che $AC=n\cdot U$ e $AB=m\cdot U$ la formula precedente ci permette di affermare che $n^2\cdot U^2=2m^2\cdot U^2$. Dividendo per $U^2$ ambo i membri dell'uguaglianza otteniamo $n^2=2m^2$, dove $n$ e $m$ sono due numeri naturali. \`E abbastanza facile dimostrare che questa uguaglianza non può sussistere. Infatti, se $m$ è un numero pari allora $m^2$ avrà un numero pari di fattori uguali a 2 e quindi $2m^2$ avrà un numero dispari di fattori uguali a 2, ciò implica che anche $n^2$ deve avere un numero dispari di fattori uguali a 2; se $m$ è dispari allora $2m^2$ avrà un solo fattore uguale a 2 e di conseguenza non può essere uguale al quadrato di un numero $n$. Da cui l'assurdo che $m$ non può essere né pari né dispari.
\end{proof}

Storicamente, questa è stata la prima scoperta di grandezze incommensurabili, probabilmente dovuta al Ippaso di Metaponto, matematico vissuto tra Crotone e Metaponto (Calabria e Basilicata) nel 500 \aC circa. La tradizione dice che morì in un naufragio per aver rivelato la scoperta dell'esistenza delle grandezze incommensurabili, in contrasto con il pensiero del maestro Pitagora.
Siano $A$ e $B$ due grandezze omogenee commensurabili, sia $C$ la grandezza sottomultipla in comune, si avrà $A=n\cdot C$ e $B=m\cdot C$. Da cui $C=\dfrac{1}{n}A$ e $C=\dfrac{1}{m}B$. Dal confronto si ha $\dfrac{1}{n}A=\dfrac{1}{m}B$ da cui $A=\dfrac{n}{m}B$.

\begin{definizione}
Si dice \emph{rapporto di due grandezze omogenee} $A$ e $B$ il numero razionale $\dfrac{n}{m}$ tale che $A=\dfrac{n}{m}B$.
\end{definizione}
Occorre supporre la validità dei seguenti postulati.\vspace{8pt}

\noindent \emph{Postulato della divisibilità.} Ogni grandezza geometrica è sempre divisibile in un numero qualunque di parti.\vspace{8pt}

\noindent \emph{Postulato di Eudosso-Archimede.} Date due grandezze omogenee disuguali esiste sempre una grandezza multipla della minore che supera la maggiore.\vspace{8pt}

Possiamo dare ora la definizione di misura di un segmento rispetto a un altro, nel caso in cui i due segmenti sono commensurabili.
\begin{definizione}
Date due grandezze $A$ e $U$ tra loro commensurabili si definisce \emph{misura di $A$ rispetto a $U$} il numero razionale $\dfrac{m}{n}$ per il quale $A=\dfrac{m}{n}U$. La grandezza $U$ viene detta \emph{unità di misura}.
\end{definizione}

Per le definizioni precedenti, la misura di $U$ rispetto a se stessa è evidentemente 1.

Solitamente si usa come unità di misura delle lunghezze il metro (indicato con il simbolo m), con il suo multipli (decametro dam, ettometro hm, chilometro km, \ldots{}) ed i suoi sottomultipli (decimetro dm, centimetro cm, millimetro mm, \ldots{}). Per misurare gli angoli si usa il grado che è la 360\textsuperscript{a} parte dell'angolo giro. Per misurare le superfici si usa come unità di superficie quella di un quadrato di lato 1~m (metro quadrato, indicato con il simbolo m\textsuperscript{2}) con i suoi multipli e sottomultipli. Per misurare i solidi si usa il volume di un cubo di lato 1~m (metro cubo, indicato con il simbolo m\textsuperscript{3}).

Per quanto riguarda la scrittura delle misure, in Italia valgono le seguenti norme: l'unità di misura si scrive sempre dopo il numero che la indica, tranne per le misure monetarie: si scrive 12~m e non m~12; si scrive \officialeuro~12 e non 12~\officialeuro. L'unità di misura non è mai seguita dal puntino e non va mai espressa al plurale.

\`E possibile estendere la definizione di rapporto e la conseguente definizione di misura anche per la grandezze tra loro incommensurabili, come per esempio lato e diagonale dello stesso quadrato. Il percorso però è più lungo e complesso, poiché il rapporto tra due grandezze commensurabili è sempre un numero razionale mentre il rapporto tra due grandezze incommensurabili non è un numero razionale.

Partiamo dalla definizione di classi contigue.
\begin{definizione}
Due classi di grandezze omogenee si dicono \emph{contigue} se godono delle seguenti proprietà:
\begin{itemize*}
\item sono \emph{separate}: ogni grandezza della prima classe è minore di ogni grandezza della seconda classe. Vale a questo proposito il \emph{postulato della continuità}, secondo il quale due classi di grandezze separate ammettono almeno un elemento separatore (ne esiste sicuramente uno, ma potrebbero anche essercene infiniti), cioè una grandezza che sia maggiore (o uguale) di ogni grandezza della prima classe e minore (o uguale) di ogni grandezza della seconda.
\item godono della \emph{proprietà dell'avvicinamento indefinito}: presa una grandezza $\epsilon$, piccola a piacere, omogenea a quelle date, esiste sempre una grandezza della seconda classe ed una della prima la cui differenza sia minore di $\epsilon$.
\end{itemize*}
\end{definizione}

Per due classi di grandezze contigue vale l'\emph{assioma di Cantor}: due classi di grandezze contigue ammettono uno e un solo elemento separatore.

Basandoci sul concetto di contiguità possiamo a questo punto definire un qualunque \emph{numero irrazionale} come l'unico elemento separatore tra due classi contigue di numeri razionali; nella prima classe mettiamo tutti i numeri che approssimano il numero irrazionale per difetto e nella seconda quelli che lo approssimano per eccesso.

Prendendo come esempio il numero irrazionale $\sqrt{2}$ le due classi sono:
\[A: 1\quad \np{1,4}\quad \np{1,41}\quad \np{1,414}\quad \np{1,4142}\quad \ldots{}\]
\[B: 2\quad \np{1,5}\quad \np{1,42}\quad \np{1,415}\quad \np{1,4143}\quad \ldots{}\]
Si può osservare che le due successioni sono separate, in quanto ogni numero della prima è minore di ogni numero della seconda, inoltre godono della proprietà dell'avvicinamento indefinito, in quanto è sempre possibile trovare un numero razionale appartenente ad $A$ ed uno appartenente a $B$ la cui differenza sia minore di un qualsiasi numero $\epsilon$, per quanto piccolo questo si prenda.
Quindi, per l'assioma di Cantor, esiste ed è unico l'unico elemento separatore di queste due successioni; possiamo identificare questo numero con la coppia di successioni e scrivere: $\sqrt{2} = (A\text{, }B)$.

Questa definizione vale non solo per i numeri irrazionali, ma anche per quelli razionali. Per esempio, la frazione $\dfrac{15}{4}=3,75$ è definita dalle classi contigue:
\[A: 3\quad \np{3,7}\quad \np{3,74}\quad \np{3,749}\quad \np{3,7499}\quad \ldots{}\]
\[B: 4\quad \np{3,8}\quad \np{3,75}\quad \np{3,750}\quad \np{3,7501}\quad \ldots{}\]

Possiamo naturalmente definire in questo modo anche i numeri interi. Per esempio 5 è l'elemento separatore delle classi:
\[A: 4\quad \np{4,9}\quad \np{4,99}\quad \np{4,999}\quad \np{4,9999}\quad \ldots{}\]
\[B: 6\quad \np{5,1}\quad \np{5,01}\quad \np{5,001}\quad \np{5,0001}\quad \ldots{}\]

Concludiamo quindi affermando che un qualunque numero reale $r$ può essere definito come l'elemento separatore di una coppia di classi numeriche contigue.

\pagebreak

I numeri reali sono pertanto il raggruppamento di numeri razionali e irrazionali:

\begin{figure*}[!htb]
	\centering\input{./lbr/chap06/fig003_classif_numeri.pgf}
\end{figure*}

Passiamo ora a definire la misura delle grandezze incommensurabili.
Date le lunghezze incommensurabili AB e CD, poniamo
\[A=\left\{\dfrac{m}{n}\in\insQ^+\mid\dfrac{m}{n}CD<AB\right\}\qquad\text{e}\qquad B=\left\{\dfrac{m}{n}\in\insQ^+\mid\dfrac{m}{n}CD>AB\right\}.\]
Si dimostra che la coppia $(A\text{, }B)$ è una coppia di classi contigue di $\insQ^+$. In maniera intuitiva possiamo dire che $A$ contiene i valori approssimati per difetto e $B$ contiene i valori approssimati per eccesso del rapporto $\dfrac{m}{n}$.
Chiamiamo \emph{rapporto fra le lunghezze incommensurabili} $AB$ e $CD$ il numero irrazionale dato dalle classi contigue $(A\text{, }B)$.


\section{Proporzionalità tra grandezze}\label{sect:proporzioni}

\begin{definizione}
Date quattro grandezze $A$, $B$, $C$ e $D$, le prime due omogenee tra loro così come le ultime due, queste formano una \emph{proporzione} se il rapporto delle prime due è uguale al rapporto delle ultime due. Si scrive
\begin{empheq}[box=\fbox]{equation*}
A : B = C : D
\end{empheq}
e si legge ``$A$ sta a $B$ come $C$ sta a $D$''.
\end{definizione}

\begin{definizione}
In una proporzione
\begin{itemize*}
\item il primo ed il terzo termine ($A$ e $C$) si chiamano \emph{antecedenti};
\item il secondo ed il quarto termine ($B$ e $D$) si chiamano \emph{conseguenti};
\item $B$ e $C$ si chiamano \emph{medi};
\item $A$ e $D$ si chiamano \emph{estremi};
\item la grandezza $D$ si chiama \emph{quarta proporzionale}.
\end{itemize*}
\end{definizione}

\begin{definizione}
Se in una proporzione tra grandezze tutte omogenee i medi sono uguali tra loro $A : B = B : C$, la proporzione si dice \emph{continua}, la grandezza $B$ si chiama \emph{media proporzionale} e la grandezza $C$ si dice \emph{terza proporzionale}.
\end{definizione}

\begin{teorema}[fondamentale delle proporzioni]\label{teo:fond_prop}
Condizione necessaria e sufficiente affinché quattro grandezze siano in proporzione è che siano in proporzione le loro misure.
\end{teorema}

\begin{proof}
Siano $A$ e $B$ due grandezze omogenee, $a$ e $b$ le loro misure rispetto ad un'unità di misura omogenea ad $A$ e $B$; $C$ e $D$ due grandezze anch'esse omogenee tra loro e $c$ e $d$ le loro misure rispetto ad un'unità di misura omogenea a $C$ e $D$.
\begin{enumerate*}
\item (condizione necessaria $\Rightarrow$)\\
Dimostriamo innanzitutto che la condizione è necessaria: supposto che le quattro grandezze siano in proporzione, dimostriamo che sono in proporzione le loro misure.\\
Ipotesi: $A : B = C : D$ \tab Tesi: $a : b = c : d$.\\
Applicando il teorema secondo cui il rapporto tra due grandezze è uguale al quoziente delle loro misure, avremo $\dfrac{A}{B}=\dfrac{a}{b}$ e $\dfrac{C}{D}=\dfrac{c}{d}$. Ma per ipotesi $\dfrac{A}{B}=\dfrac{C}{D}$ e quindi, per la proprietà transitiva dell'uguaglianza, avremo che $\dfrac{a}{b}=\dfrac{c}{d}$, che si può anche scrivere nella forma $a : b = c : d$.

\item (condizione sufficiente $\Leftarrow$)\\
Dimostriamo ora che la condizione è sufficiente.\\
Ipotesi: $a : b = c : d$\tab Tesi: $A : B = C : D$.\\
Sempre dal teorema citato precedentemente, poiché $\dfrac{A}{B}=\dfrac{a}{b}$ e $\dfrac{C}{D}=\dfrac{c}{d}$, per la proprietà transitiva dell'uguaglianza avremo che $\dfrac{a}{b}=\dfrac{C}{D}$, vale a dire $A : B = C : D$.
\end{enumerate*}
\end{proof}

Ricordiamo che per la proporzionalità tra numeri vale la seguente
\begin{proprieta}
Condizione necessaria e sufficiente affinché quattro numeri siano in proporzione è che il prodotto dei medi sia uguale al prodotto degli estremi.
\end{proprieta}

\subsection{Proprietà delle proporzioni}

Grazie al teorema fondamentale delle proporzioni (teorema~\ref{teo:fond_prop}) possiamo trasferire le proprietà delle proporzioni tra numeri alle proporzioni tra grandezze.

\begin{enumerate*}
\item \textbf{Proprietà dell'invertire}\\
Scambiando ogni antecedente col proprio conseguente otteniamo una nuova proporzione equivalente alla precedente.
\[A : B = C : D \:\Rightarrow\: B : A = D : C.\]

\item \textbf{Proprietà del permutare}
Se le quattro grandezze sono tutte omogenee, possiamo scambiare tra loro i medi o gli estremi, ed otterremo sempre una nuova proporzione equivalente alla precedente.
\[A : B = C : D \:\Rightarrow\: D : B = C : A.\]

\item \textbf{Proprietà del comporre}
La somma delle prime due grandezze sta alla prima (o alla seconda) grandezza come la somma delle altre due sta alla terza (o alla quarta).
\[A : B = C : D \:\Rightarrow\: (A + B) : A = (C + D) : C\]
\noindent e
\[A : B = C : D \:\Rightarrow\: (A + B) : B = (C + D) : D\]

\item \textbf{Proprietà dello scomporre}
La differenza tra la prima e la seconda grandezza sta alla prima (o alla seconda) grandezza come la differenza tra le altre due sta alla terza (o alla quarta). Questa proprietà richiede che ogni antecedente sia  maggiore del proprio conseguente. Se dunque $A > B$ e $C > D$ avremo che
\[A : B = C : D \:\Rightarrow\: (A - B) : A = (C - D) : C\]
\noindent e
\[A : B = C : D \:\Rightarrow\: (A - B) : B = (C - D) : D\]
\end{enumerate*}

In riferimento alla disuguaglianza precedente, va precisato che se quattro grandezze sono in proporzione, tra antecedenti e conseguenti intercorre sempre la stessa relazione, vale a dire che se la prima grandezza è uguale, maggiore o minore della seconda, anche la terza sarà uguale, maggiore o minore della quarta.

\begin{teorema}[della quarta proporzionale]
Date tre grandezze $A$, $B$ e $C$, con $A$ e $B$ omogenee tra loro, esiste ed è unica una grandezza $D$, omogenea alla terza, che con le tre date formi una proporzione.
\end{teorema}

\begin{proof}
Siano $A$, $B$ e $C$ tre grandezze, le prime due omogenee tra loro. Supponiamo che esista una quarta grandezza $X$, omogenea a $C$, tale che valga la proporzione $A : B = C : X$.
Sostituendo alle grandezze le loro misure, per il teorema fondamentale delle proporzioni (\ref{teo:fond_prop}) dovrà essere $a : b = c : x$.
Applichiamo ora la proprietà fondamentale delle proporzioni numeriche, uguagliando il prodotto dei medi a quello degli estremi $ax = bc$.
Risolvendo l'equazione in $x$ otteniamo $x = \dfrac{bc}{a}$, e poiché $a$, $b$ e $c$ sono diversi da zero (e positivi), in quanto misure di grandezze geometriche, quest'equazione avrà come soluzione uno e un solo numero reale (positivo), in quanto la soluzione di un'equazione di primo grado, se esiste, è unica.
Questo numero reale sarà quindi la misura della quarta grandezza $X$, e poiché tra grandezze omogenee ad ogni numero reale corrisponde una e una sola grandezza, questa quarta proporzionale esiste ed è unica.
\end{proof}

\subsection{Grandezze direttamente e inversamente proporzionali}

Consideriamo due classi di grandezze
\[A\text{,}\quad B\text{,}\quad C\text{,}\quad D\text{,}\quad \ldots{}\]
\[A'\text{,}\quad B'\text{,}\quad C'\text{,}\quad D'\text{,}\quad \ldots{}\]
Queste due classi si dicono in \emph{corrispondenza biunivoca} quando ad ogni grandezza della prima classe corrisponde una e una sola grandezza della seconda e viceversa.
Le grandezze $A$ e $A'$, $B$ e $B'$, $C$ e $C'$, $D$ e $D'$, \ldots{} si dicono \emph{corrispondenti}.

Le grandezze di queste due classi si dicono \emph{direttamente proporzionali} quando il rapporto di due grandezze qualunque della prima classe è uguale al rapporto delle due grandezze corrispondenti della seconda classe, cioè quando valgono le proporzioni
\[A : B = A' : B'\qquad\qquad A : C = A' : C'\qquad\qquad B : C = B' : C'\qquad\qquad\ldots{}\]
Se poi le grandezze della prima classe sono omogenee con quelle della seconda, allora possiamo permutare i medi
\[A : A' = B : B'\qquad\qquad A : A' = C : C'\qquad\qquad B : B' = C : C'\qquad\qquad\ldots{}\]
e, applicando la proprietà transitiva dell'uguaglianza, otteniamo
\[A : A' = B : B' = C : C' = \ldots{} = k\]
da cui segue che \emph{il rapporto tra due grandezze corrispondenti è costante}. Questo rapporto costante è un numero detto \emph{costante di proporzionalità}.

Se le grandezze della prima classe non fossero omogenee con quelle della seconda, dovremmo passare dalla proporzionalità tra le grandezze a quella tra le loro misure (reso sempre possibile dal teorema fondamentale delle proporzioni -- \ref{teo:fond_prop}), ed in questo caso sarebbe il rapporto tra le loro misure ad essere costante.

Per determinare se due classi di grandezze sono direttamente proporzionali si applica il seguente teorema
\begin{teorema}\label{teo:6.1}
Condizione necessaria e sufficiente affinché due classi di grandezze in corrispondenza biunivoca siano direttamente proporzionali è che
\begin{itemize*}
\item a grandezze uguali della prima classe corrispondano grandezze uguali della seconda;
\item alla somma di due o più grandezze della prima classe corrisponda la somma delle grandezze corrispondenti della seconda classe.
\end{itemize*}
\end{teorema}

\begin{proof}~\\
\begin{itemize*}
\item (condizione necessaria $\Rightarrow$)\\
Dimostriamo che la condizione è necessaria, cioè che se le grandezze sono proporzionali, allora devono valere le due proprietà.
Dette $A$ e $B$ due grandezze della prima classe, e $A'$, $B'$ le grandezze corrispondenti della seconda classe, per ipotesi avremo $A : B = A' : B'$.
Se $A=B$, il loro rapporto è 1, e tale deve essere il rapporto tra $A'$ e $B'$, da cui segue $A' = B'$.
Quindi la prima proprietà è verificata.
Applichiamo ora alla proporzione data la proprietà del comporre $(A + B) : A = (A' + B') : A'$.
Se $C$ è la grandezza della prima classe tale che $C = A + B$, sostituendo nella proporzione avremo:
$C : A = (A' + B') : A'$.
Se $C'$ è la grandezza che corrisponde a $C$, poiché per ipotesi le due classi di grandezze sono direttamente proporzionali, dovrà valere anche la seguente proporzione $(A + B) : A = C' : A'$, e per l'unicità della quarta proporzionale dovrà essere $C' = A' + B'$.
Anche la seconda proprietà risulta dunque verificata.
\item (condizione sufficiente $\Leftarrow$)\\
Dimostriamo ora che la condizione è sufficiente:  se valgono le due proprietà, le due classi di grandezze sono direttamente proporzionali.
Consideriamo due grandezze qualunque della prima classe $A$ e $B$; possono essere uguali o disuguali.
Se $A = B$, allora per la prima proprietà sarà pure $A' = B'$; poiché $A : B = 1$ e $A' : B' = 1$, per la proprietà transitiva dell'uguaglianza dovrà essere $A : B = A' : B'$, quindi il rapporto tra due grandezze qualunque della prima classe è uguale al rapporto delle grandezze corrispondenti della seconda, e perciò le due classi di grandezze sono direttamente proporzionali.
Supponiamo ora $A$ e $B$ disuguali, sia ad esempio $A > B$. Questo vuol dire che esiste una terza grandezza $C$ tale che $A = B + C$. Per la seconda proprietà a $B + C$ corrisponde $B' + C'$ e per la prima proprietà ad $A = B + C$ corrisponde $A' = B' + C'$, da cui si deduce che $A' > B'$.
Analogamente si dimostra che se $A < B$, allora $A' < B'$.

Sempre per la seconda proprietà, moltiplicando le grandezze per uno stesso numero naturale avremo che ad $n\cdot A$ corrisponderà $n\cdot A'$ e ad $m\cdot B$ corrisponderà $m\cdot B'$. Per quanto premesso, avremo che se $n\cdot A = m\cdot B$, sarà anche $n\cdot A' = m\cdot B'$; se $n\cdot A > m\cdot B$, sarà anche $n\cdot A' > m\cdot B'$ ed infine, se $n\cdot A < m\cdot B$, ne deriverà che $n\cdot A' < m\cdot B'$.
Questo vuol dire che, andando a costruire il rapporto tra le grandezze, avremo
\[\dfrac{A}{B} = \dfrac{m}{n} \:\Rightarrow\: \dfrac{A'}{B'} = \dfrac{m}{n}\qquad \dfrac{A}{B} > \dfrac{m}{n} \:\Rightarrow\: \dfrac{A'}{B'} > \dfrac{m}{n}\qquad \dfrac{A}{B} < \dfrac{m}{n} \:\Rightarrow\: \dfrac{A'}{B'} < \dfrac{m}{n}.\]
 
Dunque i rapporti $\dfrac{A}{B}$ e $\dfrac{A'}{B'}$ ammettono gli stessi valori approssimati per difetto o per eccesso, e quindi questi rapporti rappresentano lo stesso numero reale. Per cui, concludendo, si ha $A : B = A' : B'$.
\end{itemize*}
\end{proof}

\subsection{Grandezze inversamente proporzionali}

Le grandezze di due classi in corrispondenza biunivoca si dicono \emph{inversamente proporzionali} quando il rapporto di due grandezze qualunque della prima classe è uguale al rapporto inverso delle due grandezze corrispondenti della seconda classe, cioè quando valgono le proporzioni
\[A : B = B' : A'\qquad\qquad A : C = C' : A'\qquad\qquad B : C = C' : B'\qquad\qquad \ldots{}\]
Se dalla proporzionalità tra le grandezze passiamo a quella tra le loro misure avremo
\[a : b = b' : a'\qquad\qquad a : c = c' : a'\qquad\qquad b : c = c' : b'\qquad\qquad \ldots{}\]
Applicando la proprietà fondamentale della proporzionalità tra numeri (il prodotto dei medi è uguale al prodotto degli estremi) avremo
\[aa' = bb'\qquad\qquad aa' = cc'\qquad\qquad bb' = cc'\qquad\qquad \ldots{}\]
e, applicando la proprietà transitiva dell'uguaglianza
\[aa' = bb' = cc' = \ldots{} =k\]
da cui segue che \emph{il prodotto tra le misure di due grandezze corrispondenti è costante}. Anche in questo caso il prodotto costante è un numero detto \emph{costante di proporzionalità}.

\subsubsection{Teoremi su particolari classi di grandezze direttamente proporzionali}

\begin{teorema}\label{teo:6.2}
I rettangoli aventi altezze congruenti sono proporzionali alle rispettive basi.
\end{teorema}

\begin{figure*}[!htb]
	\centering\input{./lbr/chap06/fig004_classi_rettangoli.pgf}	
\end{figure*}

\begin{proof}
Consideriamo la classe di grandezze costituita da tutti i rettangoli con altezze congruenti e la classe costituita dalle rispettive basi. Queste due classi sono in corrispondenza biunivoca, in quanto ad ogni rettangolo corrisponde una ed una sola base e viceversa.
Per dimostrare che queste due classi sono direttamente proporzionali applichiamo il teorema~\ref{teo:6.1} dimostrato precedentemente. Dobbiamo cioè verificare che siano soddisfatte le due proprietà.

\emph{Prima proprietà: a grandezze uguali della prima classe devono corrispondere grandezze uguali della seconda.}\\
Si nota facilmente che questa proprietà è sempre verificata, in quanto se si suppone che $AB = CD$, allora anche i rettangoli che hanno questi segmenti come base, avendo le altezze congruenti, saranno sicuramente congruenti.

\emph{Seconda proprietà: ad un segmento che sia la somma di due segmenti deve corrispondere un rettangolo che sia la somma di due rettangoli aventi quei segmenti come base.}\\
Supponiamo infatti $EG =  AB + CD$; prendiamo su $EG$ il punto $F$ che divida il segmento in due parti: $EF=AB$, $FG=CD$. Tracciando la perpendicolare in $F$ ad $EG$, questa divide il rettangolo $R_3$ in due rettangoli rispettivamente congruenti ad $R_1$ e ad $R_2$, e quindi $R_3= R_1+R_2$.

Poiché dunque valgono le due proprietà richieste dal teorema, avremo che $R_1 : R_2 = AB : CD$, 
$R_2 : R_3 = CD  : EG$, \ldots{} e quindi le due classi di grandezze sono direttamente proporzionali.
\end{proof}

In modo analogo si dimostra che:
\begin{itemize*}
\item \emph{I rettangoli aventi basi congruenti sono direttamente proporzionali alle rispettive altezze.}
\item \emph{Gli archi di una stessa circonferenza sono direttamente proporzionali ai corrispondenti angoli al centro.}
\end{itemize*}


\section{Teorema di Talete, caso generale}\label{sect:talete_generale}

\begin{teorema}[di Talete]
Un fascio di rette parallele determina su due trasversali classi di segmenti direttamente proporzionali.
\end{teorema}

\begin{proof}
Assumiamo come ipotesi di avere quattro rette parallele $a$, $b$, $c$ e $d$. Dimostriamo che sono proporzione i segmenti 
$A_1B_1 : A_2B_2 = B_1C_1 : B_2C_2 = A_1C_1 : A_2C_2 = B_1D_1 : B_2D_2$.

\begin{figure*}[!htb]
	\centering\input{./lbr/chap06/fig005_talete_gen.pgf}	
\end{figure*}

A questo scopo ricorriamo alla condizione necessaria e sufficiente sulla proporzionalità tra grandezze (teorema~\ref{teo:6.1}):
condizione necessaria e sufficiente affinché due classi di grandezze in corrispondenza biunivoca siano direttamente proporzionali è che
\begin{itemize*}
\item a grandezze uguali della prima classe corrispondano grandezze uguali della seconda;
\item alla somma di due o più grandezze della prima classe corrisponda la somma delle grandezze corrispondenti della seconda classe.
\end{itemize*}

La prima proprietà è stata dimostrata nel capitolo~\ref{chap:circonferenza}, dove è stato esposto il teorema di Talete: a segmenti congruenti su una trasversale corrispondono segmenti congruenti sull'altra trasversale.

Dimostriamo allora che vale anche la seconda proprietà.
Consideriamo il fascio di rette parallele tagliato da due trasversali $t_1$ e $t_2$ della figura.
Abbiamo come ipotesi che $C_1D_1 = A_1B_1 + B_1C_1$ e dobbiamo dimostrare che $C_2D_2 = A_2B_2 + B_2C_2$.

Poiché $C_1D_1 = A_1B_1 + B_1C_1$, determiniamo al suo interno il punto $E_1$ che lo divide nei due segmenti $C_1E_1=A_1B_1$ e $E_1D_1=B_1C_1$. Tracciamo la parallela $e$ alle rette date passante per $E_1$, che intersecherà la trasversale $t_2$ nel punto $E_2$. Per la prima parte del teorema, avremo che da $C_1E_1=A_1B_1$ segue che $C_2E_2 = A_2B_2$ e da $E_1D_1 = B_1C_1$ segue che $E_2D_2=B_2C_2$. Ma $C_2D_2=C_2E_2 + E_2D_2 = A_2B_2 + B_2C_2$.
\end{proof}

\subsection{Conseguenze del teorema di Talete}

Dal teorema di Talete discendono due importanti corollari.
\begin{corollario}\label{cor:6.1}
Una retta parallela ad un lato di un triangolo determina sugli altri due lati, o sui loro prolungamenti, segmenti proporzionali.
\end{corollario}

\begin{figure*}[!htb]
	\centering\input{./lbr/chap06/fig006_talete_gen_coroll1.pgf}	
\end{figure*}

\begin{proof}
Sia $ABC$ il triangolo in questione. Tracciamo una retta parallela al lato $BC$ che intersechi gli altri due nei punti $D$ ed $E$. Vogliamo dimostrare che $AE : AD = EC : DB$.

Tracciamo una retta passante per $A$ e parallela a $DE$ ed a $BC$. Ci troviamo così nelle condizioni di poter applicare il teorema di Talete, in quanto abbiamo tre rette parallele tagliate da due trasversali ($AB$ ed $AC$), per cui possiamo scrivere la proporzione tra segmenti corrispondenti $AE : AD = EC : DB$.
La stessa dimostrazione vale nel caso in cui la parallela al lato $BC$ interseca i prolungamenti dei lati $AB$ e $AC$.
\end{proof}

\begin{corollario}\label{cor:6.2}
La retta che divide due lati di un triangolo (o i loro prolungamenti) in segmenti proporzionali è parallela al terzo lato.
\end{corollario}

\begin{figure*}[!htb]
	\centering\input{./lbr/chap06/fig007_talete_gen_coroll2.pgf}	
\end{figure*}

\begin{proof}
Abbiamo in ipotesi che $AE : AD = AC : AB$ e dobbiamo dimostrare che $DE$ è parallela a $BC$.

Ragioniamo per assurdo; neghiamo quindi la tesi e supponiamo che DE non sia parallela a $BC$. Esisterà allora un'altra retta passante per $D$ parallela a $BC$; questa retta intersecherà il lato $AC$ in un punto $F$. Per il corollario~\ref{cor:6.1} avremo che $AF : AD = AC : AB$.
Ma per il teorema della quarta proporzionale sappiamo che la quarta grandezza che con le tre date forma una proporzione deve essere unica, e quindi il punto $F$ deve coincidere con $E$ e la retta $DF$ coincidere con la retta $DE$, che perciò è parallela a $BC$.
\end{proof}

Un'altra importante conseguenza del teorema di Talete è il \emph{teorema della bisettrice}.
\begin{teorema}[della bisettrice]
La bisettrice di un angolo interno di un triangolo divide il lato opposto in parti proporzionali agli altri due lati.
\end{teorema}

\noindent\begin{minipage}{0.65\textwidth}\parindent15pt
\noindent Ipotesi: $A\widehat{B}D\cong D\widehat{B}C$.\tab\tab Tesi: $AD : DC = AB : BC$.

\begin{proof}
Dal vertice $C$ tracciamo la parallela alla bisettrice $BD$ che incontra il prolungamento del lato $AB$ in $E$. Notiamo le seguenti congruenze tra angoli: $A\widehat{D}B\cong B\widehat{E}C$ in quanto corrispondenti rispetto alle parallele $BD$ ed $EC$ tagliate da $AE$; $D\widehat{B}C\cong B\widehat{C}E$ in quanto alterni interni rispetto alle parallele $BD$ ed $EC$ tagliate da $BC$.
Confrontando queste congruenze con quella in ipotesi ed applicando la proprietà transitiva della congruenza possiamo scrivere $B\widehat{E}C\cong B\widehat{C}E$. Dunque il triangolo $BEC$ è isoscele e per questo ha due lati congruenti $BE = BC$.
Applichiamo ora il primo corollario del teorema di Talete (corollario~\ref{cor:6.1}) al triangolo $AEC$. Si ha $AB : BE = AD : DC$. 
Per quanto appena dimostrato possiamo sostituire $BC$ a $BE$ ed avremo $AB : BC = AD : DC$.
\end{proof}
\end{minipage}\hfil
\begin{minipage}{0.35\textwidth}
	\centering\input{./lbr/chap06/fig008_teo_bisettrice.pgf}
\end{minipage}\vspace{5pt}

\subsubsection{Dividere un dato segmento in parti direttamente proporzionali a più segmenti dati}
\nopagebreak
\begin{wrapfigure}{r}{0.4\textwidth}
	\centering\input{./lbr/chap06/fig009_prop_segm.pgf}
\end{wrapfigure}
Sia $PQ$ il segmento da dividere in parti direttamente proporzionali a tre segmenti dati $a$, $b$ e $c$.
Da un suo estremo, ad esempio $P$, si tracci una semiretta (non contenente $Q$) e su di essa si prendano i segmenti $PA$, $AB$ e $BC$ rispettivamente congruenti ad $a$, $b$ e $c$; si unisca $C$ con $Q$ e si traccino per $A$ e per $B$ le parallele a $CQ$ che incontrano il segmento $PQ$ rispettivamente in $A'$ e $B'$. Il segmento $PQ$ risulta così diviso nei segmenti $PA'$, $A'B'$ e $B'Q$ che, per il teorema di Talete, sono direttamente proporzionali ai segmenti $a$, $b$ e $c$.

Da notare che se i segmenti dati fossero tutti fra loro congruenti, il problema equivarrebbe a quello della divisione di un dato segmento in un numero assegnato di parti congruenti.

\subsubsection{Costruire il segmento quarto proporzionale dopo tre segmenti dati}

\begin{wrapfigure}{r}{0.4\textwidth}
	\centering\input{./lbr/chap06/fig010_quarto_prop.pgf}
\end{wrapfigure}
Siano $a$, $b$, $c$ i tre segmenti dati; si vuol costruire un segmento $d$ tale che valga la proporzione $a:b=c:d$.
Si consideri un angolo di vertice $O$ e su un suo lato si prendano i punti $A$ e $B$ tali che i segmenti $OA$ ed $AB$ siano congruenti rispettivamente ai segmenti $a$ e $b$; sull'altro lato dell'angolo si prenda il punto $C$ tale che il segmento $OC$ sia congruente al segmento $c$. Si traccino la retta $AC$ e la parallela ad essa per $B$, indicando con $D$ il punto in cui quest'ultima incontra la semiretta $OC$. Per il teorema di Talete il segmento $CD$ è il quarto proporzionale richiesto. 

Si noti che, per il teorema della quarta proporzionale, il segmento richiesto è unico, quindi si giunge allo stesso segmento indipendentemente dall'angolo utilizzato nella costruzione.

Nel caso particolare in cui $b = c$, la costruzione appena descritta consente di trovare il segmento terzo proporzionale a due segmenti dati.

\subsubsection{Proprietà}

\begin{wrapfigure}{r}{0.45\textwidth}
	\centering\input{./lbr/chap06/fig011_prop_div_retta.pgf}
\end{wrapfigure}
Dato un angolo di vertice $V$ e lati due semirette $r$ ed $s$, staccare su $r$ il segmento $VR_5$ e su $s$ il segmento $VS_1$, di lunghezza arbitraria. Successivamente, usando un compasso, staccare su $s$ i segmenti $S_1S_2$, $S_2S_3$, $S_3S_4$ e $S_4S_5$, tutti congruenti a $VS_1$. Dimostrare che, tracciando la retta per $R_5S_5$ e le corrispondenti parallele per $S_1$, $S_2$, $S_3$ ed $S_4$, il segmento $VR_5$ risulta suddiviso in parti uguali.

Osservando che questo procedimento può essere esteso per induzione a qualunque numero finito di segmenti, si può constatare che la divisibilità di un segmento in parti uguali non è un postulato autonomo, ma una proprietà intrinseca della geometria euclidea.


\section{Avere la stessa forma}\label{sect:stessa_forma}

\begin{wrapfigure}{r}{0.37\textwidth}
	\centering\input{./lbr/chap06/fig012_stessa_forma.pgf}
\end{wrapfigure}
Osserviamo le coppie di figure rappresentate a lato e cerchiamo di capire cosa intendiamo dire quando affermiamo che due figure hanno  la stessa forma.

I due cerchi $C_1$ e $C_1$ hanno certamente la stessa forma.

I poligoni $P_1$ e $P_2$ hanno gli angoli rispettivamente congruenti, ma non possiamo dire che abbiano la stessa forma.

I segmenti di $HKLM$ sono rispettivamente la metà dei segmenti di $DEFG$, ma anche in questo caso non possiamo dire che i due disegni abbiano la stessa forma: gli angoli formati dai segmenti non sono rispettivamente congruenti.

I poligoni $P_3$ e $P_4$ non hanno la stessa forma, addirittura non hanno lo stesso numero di lati.

I triangoli $AWZ$ e $BCZ$ hanno la stessa forma. Hanno gli angoli rispettivamente congruenti. Inoltre, essendo $B$ punto medio di $WZ$ e $C$ punto medio di $AZ$, i lati di $BCZ$ sono ciascuno la metà dei corrispondenti lati del triangolo $AWZ$, anche il lato $BC$ che congiunge i punti è la metà di $AW$, per un teorema che hai già studiato; in definitiva, il rapporto tra $BC$ e $WA$, tra $BZ$ e $WZ$, tra $CZ$ e $AZ$ è sempre di 1 a 2; i lati sono quindi in proporzione  $AZ : CZ = WZ : BZ = AW : BC$.

\begin{definizione}
Due poligoni $P$ e $Q$ aventi angoli rispettivamente congruenti e lati in proporzione si dicono \emph{simili} e scriviamo $P\sim Q$.
\end{definizione}

\begin{wrapfigure}{r}{0.55\textwidth}
	\centering\input{./lbr/chap06/fig013_pol_simili.pgf}
\end{wrapfigure}
Nella figura precedente, i due triangoli $AWZ$ e $CBZ$ sono simili.
Sono simili anche i due trapezi della figura a lato, hanno infatti gli angoli congruenti e i lati in proporzione: i lati del primo trapezio sono tutti il doppio di quelli del secondo trapezio.

\begin{definizione}
Si chiamano \emph{omologhi} sia i vertici degli angoli rispettivamente congruenti sia i lati e le diagonali che congiungono vertici omologhi. Si chiama \emph{rapporto di similitudine} il rapporto tra due lati omologhi.
\end{definizione}

Relativamente ai due trapezi della figura precedente:
\begin{itemize*}
\item sono vertici omologhi $A$ ed $E$; \ldots{} e \ldots{}; \ldots{} e \ldots{}; \ldots{} e \ldots{};
\item sono lati omologhi $DC$ e $HG$; \ldots\ldots{} e \ldots\ldots{}; \ldots\ldots{} e \ldots\ldots{}; \ldots\ldots{} e \ldots\ldots{};
\item sono diagonali omologhe \ldots\ldots{} e \ldots\ldots{}; \ldots\ldots{} e \ldots\ldots{};
\item il rapporto di similitudine è \ldots\ldots{}
\end{itemize*}

\osservazione Se due poligoni sono congruenti allora sono anche simili con rapporto di similitudine 1.


\section{La similitudine nei triangoli}\label{sect:similitudine_triangoli}

La definizione di triangoli simili non si differenzia da quella data per i poligoni. Per i triangoli, però, esistono dei teoremi, detti criteri, che permettono di verificare se due triangoli sono simili restringendo le verifiche da  effettuare.

\begin{teorema}[1\textsuperscript{o} criterio di similitudine]
Due triangoli aventi due angoli rispettivamente congruenti sono simili.
\end{teorema}

\begin{figure*}[!htb]
	\centering\input{./lbr/chap06/fig014_tri_simili1.pgf}\hspace{2cm}\input{./lbr/chap06/fig015_tri_simili11.pgf}
\end{figure*}

\begin{proof}
Osserviamo che se due triangoli hanno due angoli congruenti, per il teorema della somma degli angoli interni di un triangolo, avranno anche il terzo angolo congruente.
Nella figura, i due triangoli $ABC$ e $DEJ$ hanno $\widehat{A}\cong \widehat{D}$ e $\widehat{B}\cong \widehat{E}$ di conseguenza $\widehat{C}\cong \widehat{J}$. Vogliamo dimostrare che i due triangoli hanno anche i lati in proporzione.

Se $DJ=AC$ i due triangoli sarebbero congruenti per il secondo criterio di congruenza, in quanto hanno un lato e i due angoli adiacenti rispettivamente congruenti, dunque anche simili, il rapporto di similitudine sarebbe 1.
Esaminiamo allora il caso $DJ\neq AC$, in particolare $DJ<AC$. Su $AC$ fissiamo un punto $K$ in modo che $CK=DJ$ e tracciamo da questo la parallela al lato $AB$ che incontra $CB$ in $L$; il triangolo $CKL$ risulta congruente al triangolo $DJE$ avendo $CK\cong DJ$, $\widehat{K}\cong \widehat{D}$ e $\widehat{C}\cong \widehat{J}$.
Inoltre per il teorema di Talete possiamo scrivere la proporzione $CA : CK = CB : CL$. Se tracciamo da $K$ la parallela al lato $CB$ che incontra $AB$ in $M$, per il teorema di Talete si ha $CA : CK = AB : MB$.
Per costruzione $KLBM$ è un parallelogramma, quindi $KL=MB$ e sostituendolo nella precedente proporzione otteniamo $CA : CK = AB : KL$. 
Confrontando le proporzioni ottenute possiamo scrivere $CA : CK = AB : KL = CB : CL$ e dalla congruenza tra i triangoli $CKL$ e $DJE$ concludiamo che $CA : DJ = AB : DE = CB : JE$.
\end{proof}


\begin{teorema}[2\textsuperscript{o} criterio di similitudine]
Due triangoli aventi due lati in proporzione e l'angolo tra essi compreso congruente sono simili.
\end{teorema}

%Con riferimento alla figura
\noindent Ipotesi: $AC : DF = AB : DE$, $\widehat{A}\cong \widehat{D}$.\tab Tesi: $B\cong E$, $C\cong F$, $CB : FE = AB : DE$.

\begin{figure*}[!htb]
	\centering\input{./lbr/chap06/fig016_tri_simili2.pgf}\hspace{2cm}\input{./lbr/chap06/fig017_tri_simili21.pgf}
\end{figure*}

\begin{proof}
Se $DF=AC$, dalla proporzione in ipotesi $AC:DF=AB:DE$ si avrebbe $DE\cong AB$ e i due triangoli sarebbero congruenti per il primo criterio di congruenza, pertanto anche simili.
Supponiamo $AC>DF$; su $AC$ fissiamo un punto $K$ in modo che $AK=DF$, da $K$ tracciamo la parallela a $CB$ che incontra $AB$ in $M$. Si ha che $\widehat{M}\cong \widehat{B}$ e $\widehat{K}\cong \widehat{C}$ perché corrispondenti delle rette parallele $KM$ e $CB$ rispettivamente con trasversale $AB$ e $AC$, dunque $AMK$ e $ABC$ sono simili per il primo criterio di similitudine, quindi $AB:AM=AC:AK=CB:KM$.

Confrontiamo i primi due rapporti con l'ipotesi. $AK=DF$ per costruzione, quindi $AM=DE$ poiché la grandezza quarta proporzionale dopo tre date è unica.
I due triangoli $AKM$ e $DFE$ risultano congruenti avendo $AK=DF$ per costruzione, $AM=DE$ per averlo dimostrato, $\widehat{A}\cong \widehat{D}$. Di conseguenza i due triangoli hanno anche gli altri elementi congruenti, cioè $KM=DE$, $\widehat{M}\cong \widehat{E}$ e $\widehat{K}\cong \widehat{F}$. Dai risultati ottenuti possiamo concludere che $AB:DE=AC:DF=BC:FE$.
\end{proof}

\begin{teorema}[3\textsuperscript{o} criterio di similitudine]
Due triangoli aventi i lati in proporzione sono simili.
\end{teorema}

\noindent Ipotesi: $AC : DF = AB : DE = CB : EF$.\tab Tesi: $\widehat{A}\cong \widehat{D}$, $\widehat{B}\cong \widehat{E}$, $\widehat{C}\cong \widehat{F}$.

\begin{figure*}[!htb]
	\centering\input{./lbr/chap06/fig018_tri_simili3.pgf}\hspace{2cm}\input{./lbr/chap06/fig019_tri_simili31.pgf}
\end{figure*}

\begin{proof}
Se $DF=AC$, dall'ipotesi si avrebbe anche $DE=AB$ e $FE=CB$, i due triangoli sarebbero allora congruenti per il terzo criterio di congruenza e dunque anche simili.
Supponiamo $AC>DF$; su $AC$ fissiamo un punto $K$ in modo che $AK=DF$ e da questo tracciamo la parallela a $CB$ che incontra $AB$ in $M$ ottenendo $\widehat{M}\cong \widehat{B}$ e $\widehat{K}\cong \widehat{C}$ perché corrispondenti delle rette parallele $KM$ e $CB$ rispettivamente con trasversale $AB$ e $AC$. Per il 1\textsuperscript{o} criterio di similitudine $ABC\sim AKM$, possiamo allora scrivere $AC:AK=AB:AM=CB:KM$; confrontandola con la proporzione nell'ipotesi e tenendo presente la costruzione effettuata e l'unicità della quarta proporzionale, si deducono le congruenze $AM=DE$ e $KM=EF$. Pertanto risulta $AMK\cong DEF$ per il 3\textsuperscript{o} criterio di congruenza e dunque anche $\widehat{A}\cong \widehat{D}$, $\widehat{M}\cong \widehat{E}$, $\widehat{K}\cong \widehat{F}$; quindi anche $\widehat{A}\cong \widehat{D}$, $\widehat{B}\cong \widehat{E}$, $\widehat{C}\cong \widehat{F}$.
\end{proof}

\subsection{Proprietà dei triangoli simili}

Nei paragrafi precedenti abbiamo dimostrato che in due triangoli simili, il rapporto tra due lati omologhi è uguale
\begin{itemize*}
\noindent\begin{minipage}{0.35\textwidth}\parindent15pt
\item al rapporto tra le rispettive altezze;
\end{minipage}\hfil
\begin{minipage}{0.65\textwidth}
	\centering\input{./lbr/chap06/fig020_tri_simili_alt.pgf}
\end{minipage}\vspace{5pt}
\noindent\begin{minipage}{0.35\textwidth}\parindent15pt
\item al rapporto tra le rispettive mediane;
\end{minipage}\hfil
\begin{minipage}{0.65\textwidth}
	\centering\input{./lbr/chap06/fig021_tri_simili_med.pgf}
\end{minipage}\vspace{5pt}
\noindent\begin{minipage}{0.35\textwidth}\parindent15pt
\item al rapporto tra le bisettrici uscenti da due vertici omologhi.
\end{minipage}\hfil
\begin{minipage}{0.65\textwidth}
	\centering\input{./lbr/chap06/fig022_tri_simili_bis.pgf}
\end{minipage}\vspace{5pt}
\end{itemize*}

Ricordiamo che il rapporto di similitudine è il rapporto tra due lati omologhi.

\begin{teorema}\label{teo:6.3}% teorema 1
Il rapporto tra i perimetri di due triangoli simili è uguale al rapporto di similitudine.
\end{teorema}

\noindent Ipotesi: $AB:A'B'=AC:A'C'=BC:B'C'$.\tab Tesi: $2p : 2p' = AB : A'B'$.

\begin{figure*}[!htb]
	\centering\input{./lbr/chap06/fig023_tri_simili_2p.pgf}
\end{figure*}

\begin{proof}
Dall'ipotesi, applicando la proprietà del comporre si ha $(AB+AC+BC):AB=(A'B'+A'C'+B'C'):A'B'$ e permutando i medi si ottiene la tesi $(AB+AC+BC):(A'B'+A'C'+B'C')=AB:A'B'$.
\end{proof}

\begin{teorema}\label{teo:6.4}% teorema 2
Il rapporto tra le aree\footnotemark{} di due triangoli simili è uguale al quadrato del rapporto di similitudine.
\end{teorema}

\footnotetext{una definizione più rigorosa dell'area di un poligono verrà data nel capitolo seguente.}

\noindent Ipotesi: $AB:A'B'=AC:A'C'=BC:B'C'$.\tab Tesi: $A_{ABC}=A_{A'B'C'}=\overline{AB}^2:\overline{A'B'}^2$.

\begin{figure*}[!htb]
	\centering\input{./lbr/chap06/fig024_tri_simili_area.pgf}
\end{figure*}

\begin{proof}
Prendiamo come riferimento la figura, sappiamo che 
$A_{ABC}=\frac{1}{2}\overline{AB}\cdot\overline{CH}$ e $A_{A'B'C'}=\frac{1}{2}\overline{A'B'}\cdot{C'H'}$ quindi $\dfrac{A_{ABC}}{A_{A'B'C'}} = \dfrac{\overline{AB}\cdot\overline{CH}}{\overline{A'B'}\cdot\overline{C'H'}} = \dfrac{\overline{AB}}{\overline{A'B'}}\cdot \dfrac{\overline{CH}}{\overline{C'H'}}$.
Per quanto stabilito al primo punto di questo paragrafo, il rapporto tra le altezze è uguale al rapporto tra le basi: 
$\dfrac{A_{ABC}}{A_{A'B'C'}} = \dfrac{\overline{AB}}{\overline{A'B'}}\cdot \dfrac{\overline{AB}}{\overline{A'B'}} = \dfrac{\overline{AB}^2}{\overline{A'B'}^2}$.
\end{proof}


\section{Similitudine tra poligoni}\label{sect:similitudine_poligoni}

\begin{teorema}
Dati due poligoni simili, le diagonali uscenti da uno stesso vertice li decompongono in triangoli ordinatamente simili.
\end{teorema}

\noindent Ipotesi: $ABCDE\sim A'B'C'D'E'$.\tab Tesi: $ABC\sim A'B'C'$; $ACE\sim A'C'E'$; $ECD\sim E'C'D'$.

\begin{figure*}[!htb]
	\centering\input{./lbr/chap06/fig025_fig_simili_decomp.pgf}
\end{figure*}

\begin{proof}
Ricordiamo che due poligoni si dicono simili se hanno tutti gli angoli congruenti e tutti i lati ordinatamente in proporzione. Consideriamo, ad esempio, i due pentagoni simili della figura; tracciamo le diagonali $CE$, $CA$ e le corrispondenti $C'E'$, $C'A'$. Confrontiamo i triangoli $ABC$ e $A'B'C'$; essi sono simili per il secondo criterio in quanto hanno due lati in proporzione $AB : A'B' = BC : B'C'$ e l'angolo in $B$ congruente a quello in $B'$. Possiamo quindi scrivere la proporzione tra i lati omologhi $AB : A'B' = AC : A'C'$ e dedurre che $B\widehat{A}C\cong B'\widehat{A'}C'$. Dalla similitudine dei due poligoni deduciamo che $C\widehat{A}E\cong C'\widehat{A'}E'$ perché differenze di angoli congruenti, e dalla proporzione $AB:A'B'=AE:A'E'$, confrontata con la precedente, deduciamo la proporzione $AC:A'C'=AE:A'E'$. Consideriamo a questo punto i triangoli $ACE$ e $A'C'E'$; anch'essi sono simili per il secondo criterio. Ragionando in modo analogo si dimostra la similitudine dell'ultima coppia di triangoli.
\end{proof}

\subsection{Similitudine tra poligoni regolari}

Ricordiamo che un poligono si definisce regolare quando ha tutti i lati e tutti gli angoli congruenti e che la somma degli angoli interni di un poligono qualsiasi è pari a tanti angoli piatti quanti sono i lati meno due. Sono poligoni regolari il triangolo equilatero, il quadrato, il pentagono regolare, l'esagono regolare, \ldots{} Pertanto, affinché due poligoni regolari siano simili è sufficiente che abbiano lo stesso numero di lati. Difatti, due poligoni regolari con lo stesso numero di lati avranno tutti gli angoli congruenti tra loro ed i lati in proporzione, in quanto il rapporto tra due lati omologhi qualsiasi sarà sempre lo stesso.

\begin{teorema}
I perimetri di due poligoni regolari dello stesso numero di lati stanno tra loro come i rispettivi raggi e come i rispettivi apotemi.
\end{teorema}

% la definizione di raggio di un poligono e di apotema non è mai stata data !!!!
Ricordiamo che si chiama raggio di un poligono regolare il raggio della circonferenza ad esso circoscritta e che si chiama apotema il raggio della circonferenza ad esso inscritta. Poiché in un poligono regolare è sempre possibile inscrivere una circonferenza e circoscriverne un'altra (vedi i teoremi dimostrati nel capitolo~\ref{chap:circonferenza}), questo teorema vale per tutti i poligoni regolari con lo stesso numero di lati e quindi simili.

Consideriamo, ad esempio, due pentagoni regolari: $ABCDE$ e $A'B'C'D'E'$

\noindent Ipotesi: $ABCDE\sim A'B'C'D'E'$.\\
Tesi: $2p : 2p' = r : r'$, $2p : 2p' = a : a'$ (dove $r$ ed $r'$ sono i raggi, $a$ e $a'$ gli apotemi).

\begin{figure*}[!htb]
	\centering\input{./lbr/chap06/fig026_pol_reg_sim_apo.pgf}
\end{figure*}

\begin{proof}
Innanzitutto ricordiamo che in due poligoni simili i perimetri stanno tra loro come due lati omologhi, quindi avremo ad esempio che
\begin{equation}\label{eq:6.1}
2p : 2p' = CD : C'D'
\end{equation}

Congiungiamo il centro $O$ della circonferenza (sia di quella inscritta sia di quella circoscritta) con i due vertici $C$ e $D$ e congiungiamo $O'$ con i vertici $C'$ e $D'$. I triangoli isosceli $COD$ e $C'O'D'$ sono simili, in quanto l'angolo in $O$ è congruente all'angolo in $O'$ (entrambi sono un quinto dell'angolo giro) e gli angoli alla base sono congruenti perché ciascuno è metà di un angolo congruente, quindi, per il primo criterio di similitudine, sono simili. Possiamo allora scrivere la proporzione $CD : C'D' = CO : C'O'$.
Poiché $CO = r$ e $C'O' = r'$; tenendo presente la (\ref{eq:6.1}) ed applicando la proprietà transitiva dell'uguaglianza possiamo dunque scrivere $2p : 2p' = r : r'$. Abbiamo così dimostrato che i perimetri dei due poligoni stanno tra loro come i rispettivi raggi.

Ora applichiamo ai due triangoli simili $COD$ e $C'O'D'$ il teorema secondo cui in due triangoli simili le altezze sono proporzionali alle rispettive basi $OH : O'H' = CD : C'D'$. Applicando anche questa volta la proprietà transitiva della congruenza e ponendo $OH = a$ e $O'H' =a'$, avremo $2p : 2p' = a : a'$.
Quindi i perimetri dei due poligoni stanno tra loro come i rispettivi apotemi.
\end{proof}

Il lettore dimostri da solo, ricorrendo ai teoremi precedenti, che le aree di due poligoni regolari dello stesso numero di lati stanno tra loro come i quadrati costruiti sui rispettivi raggi o apotemi.


\section{Proprietà di secanti e tangenti ad una circonferenza}\label{sect:proprieta_secanti_tangenti}

Osserviamo che in una circonferenza, due corde possono intersecarsi internamente al cerchio o esternamente.
\begin{teorema}[delle corde]
Se due corde di una circonferenza si incontrano in un punto interno al cerchio allora le due corde restano divise in modo che le parti di una siano i medi e le parti dell'altra gli estremi della stessa proporzione.
\end{teorema}

\noindent Ipotesi: $AB$ e $CD$ sono due corde che si intersecano in $E$.\tab Tesi: $EB:ED=EC:EA$.

\noindent\begin{minipage}{0.65\textwidth}\parindent15pt
\begin{proof}
Dovendo arrivare ad una proporzione tra segmenti, cercheremo di individuare la similitudine tra due triangoli; a questo scopo congiungiamo $B$ con $C$ e $A$ con $D$. Consideriamo i triangoli \ldots\ldots{} ed \ldots\ldots{} Essi hanno: $\ldots\ldots{}\cong\ldots\ldots{}$ perché opposti al vertice, $C\widehat{B}A\cong C\widehat{D}A$ perché insistono \ldots\ldots\ldots{} Dunque risultano simili per il primo criterio di similitudine. Quindi, individuati i lati omologhi, possiamo scrivere la proporzione $BC:DA=EB:ED=EC:EA$.
\end{proof}
\end{minipage}\hfil
\begin{minipage}{0.35\textwidth}
	\centering\input{./lbr/chap06/fig027_teo_corde.pgf}
\end{minipage}\vspace{5pt}

\begin{teorema}[delle secanti]
Se da un punto esterno a un cerchio si conducono due secanti alla circonferenza, allora un'intera secante e la sua parte esterna formano i medi e l'altra secante e la sua parte esterna sono gli estremi di una stessa proporzione.
\end{teorema}

\noindent Ipotesi: $AB$ e $CD$ sono due corde che si intersecano in $E$ esterno alla circonferenza.\tab Tesi: $EC:ED=EA:EB$.

\noindent\begin{minipage}{0.65\textwidth}\parindent15pt
\begin{proof}
Dovendo determinare una proporzione tra segmenti, cercheremo di individuare la similitudine tra due triangoli; a questo scopo congiungiamo $B$ con $C$ e $A$ con $D$. I triangoli $EBC$ ed $EAD$ sono simili perché hanno: $B\widehat{E}C\cong D\widehat{E}A$ in comune, $B\widehat{C}E\cong D\widehat{A}E$ perché insistono sullo stesso arco $DB$. Risultano quindi simili per il primo criterio di similitudine. Possiamo allora scrivere la proporzione tra i lati $EC:ED=EA:EB$.
\end{proof}
\end{minipage}\hfil
\begin{minipage}{0.35\textwidth}
	\centering\input{./lbr/chap06/fig028_teo_secanti.pgf}
\end{minipage}\vspace{5pt}

\begin{teorema}[della secante e della tangente]
Se da un punto esterno a un cerchio si conduce una secante e una tangente alla circonferenza, allora il segmento di tangente è medio proporzionale tra l'intera secante e la sua parte esterna alla circonferenza.
\end{teorema}

\noindent Ipotesi: $B$ punto esterno alla circonferenza, $BA$ tangente in $A$, $BE$ secante in $D$ ed $E$.\tab Tesi: $BE:BA=BA:BD$.

\noindent\begin{minipage}{0.65\textwidth}\parindent15pt
\begin{proof}
Dovendo determinare una proporzione tra segmenti, cercheremo di individuare la similitudine tra due triangoli; a questo scopo congiungiamo $A$ con $E$ e $A$ con $D$ e consideriamo i triangoli $EBA$ e $DBA$. Essi hanno $E\widehat{B}A\cong D\widehat{B}A$ perché coincidenti, $B\widehat{E}A\cong D\widehat{B}A$ perché angoli alla circonferenza che insistono sullo stesso arco $AC$. I due triangoli sono simili per il primo criterio di similitudine. Individuati i lati omologhi si può scrivere la proporzione $BE:BA=BA:BD$.
\end{proof}
\end{minipage}\hfil
\begin{minipage}{0.35\textwidth}
	\centering\input{./lbr/chap06/fig029_teo_tan_secante.pgf}
\end{minipage}\vspace{5pt}

\section{La sezione aurea}\label{sect:sezione_aurea}

\begin{definizione}
La \emph{sezione aurea} di un segmento $AB$ è quella parte $AC$ del segmento media proporzionale tra l'intero segmento e la parte rimanente $CB$.
\end{definizione}

\begin{figure}[!htb]
	\centering\input{./lbr/chap06/fig030_sez_aurea.pgf}
	\caption{$AC$ è la sezione aurea del segmento $AB$}\label{fig:sez_aurea}
\end{figure}

In riferimento alla figura~\ref{fig:sez_aurea} si ha $AB : AC = AC : CB$.

\subsection{Il punto di vista algebrico}

Dato un qualunque segmento $AB$ di misura $a$, è sempre possibile determinare su di esso il punto $C$ tale che valga la proporzione $AB : AC = AC : CB$?

La risposta è affermativa. Infatti, poniamo $\overline{AC}=x\:\Rightarrow\:\overline{CB}=a-x$ e riscriviamo la proporzione passando alle misure: $a : x = x : (a-x)$.
Per la proprietà fondamentale delle proporzioni numeriche si ottiene $x^2=a(a-x)$, da cui  sviluppando i calcoli si ha l'equazione di secondo grado $x^2+ax-a^2=0$ che ha discriminante $5a^2$, positivo per qualunque $a$. Quindi l'equazione ammette due soluzioni, di cui una negativa che va scartata. Rimane la soluzione $x=a\dfrac{-1+\sqrt{5}}{2}$, positiva poiché $a>0$.

\subsection{Il punto di vista geometrico}

Possiamo determinare la sezione aurea di un segmento con una costruzione geometrica?

La risposta è positiva. La costruzione che riportiamo è quella di Eulero, che sfrutta il teorema della tangente e della secante.
La costruzione, riportata in figura~\ref{fig:sez_aurea2}, si compone dei passi passi sotto descritti (per riprodurla si può anche utilizzare un software di geometria dinamica come \emph{Geogebra}):

\begin{enumerate*}
\item si disegni un segmento $AB$;
\item si tracci la retta $p$, perpendicolare ad $AB$ e passante per $B$;
\item si disegni la circonferenza $\gamma_1$ di centro $B$ e raggio $AB$;
\item sia $H$ uno dei punti di intersezione della retta $p$ con $\gamma_1$;
\item sia $M$ il punto medio di $BH$;
\item si disegni la circonferenza $\gamma_2$ di centro $M$ e raggio $MB$;
\item si tracci la retta $AM$;
\item siano $P$ ed $E$ i punti di intersezione della retta $AM$ con la circonferenza $\gamma_2$ (sia $P$ quello più vicino ad $A$);
\item si tracci la circonferenza $\gamma_3$ di centro $A$ e raggio $AP$;
\item sia $C$ il punto di intersezione di $\gamma_3$ con $AB$.
\end{enumerate*}

\begin{figure}[!htb]
	\centering\input{./lbr/chap06/fig031_sez_aurea2.pgf}
	\caption{Costruzione della sezione aurea $AC$ di $AB$}\label{fig:sez_aurea2}
\end{figure}

Dimostriamo che il segmento $AC$ così costruito è la sezione aurea del segmento $AB$.
\begin{proof}
Per costruzione risulta $AB$ tangente a $\gamma_2$ e $AE$ secante, quindi per il teorema della tangente e della secante si ha: $AE : AB = AB : AP$; per la proprietà dello scomporre $(AE-AB):AB=(AB-AP):AP$.
Per costruzione si sa che: $AB\cong HB\cong PE$ e quindi $AE - AB \cong AE - PE\cong AP$.
Dal momento che $AP\cong AC$ si ottiene $AB - AP \cong AB - AC \cong CB$.
Sostituendo nella proporzione $(AE-AB):AB=(AB-AP):AP$ si ottiene la proporzione $AP : AB = CB : AP$.
E infine, applicando la proprietà dell'invertire, si ottiene la tesi $AB : AC = AC : CB$.
\end{proof}

\begin{teorema}
ll lato del decagono regolare è la sezione aurea del raggio della circonferenza ad esso circoscritta.
\end{teorema}

Detto $OA$ il raggio della circonferenza e $AB$ il lato del decagono regolare, si deve dimostrare che: $OA:AB=AB:(OA-AB)$.

\begin{figure*}[!htb]
	\begin{center}
		\begin{minipage}{0.45\textwidth}
			\centering
			\input{./lbr/chap06/fig032_dec_reg.pgf}
		\end{minipage}
		\hspace{0.03\textwidth}	
		\begin{minipage}{0.45\textwidth}
			\centering
			\input{./lbr/chap06/fig033_dec_reg2.pgf}
		\end{minipage}
	\end{center}
\end{figure*}

\begin{proof}
Quando si congiungono i vertici di un poligono regolare con il centro della circonferenza (inscritta o circoscritta) si ottengono tanti triangoli isosceli quanti sono i lati, e questi triangoli sono tutti congruenti tra loro.
Consideriamo, per il decagono regolare, uno solo di questi triangoli, per esempio $AOB$. L'angolo in $O$ vale $36\grado$ (è infatti un decimo dell'angolo giro), quindi gli angoli alla base varranno ciascuno $\dfrac{180\grado-36\grado}{2} = 72\grado$.

Tracciamo la bisettrice $BX$ dell'angolo $A\widehat{B}O$. Si ottiene il triangolo $OBX$ che è isoscele in quanto ha due angoli di $36\grado$, ed il triangolo $AXB$ anch'esso isoscele poiché ha due angoli di $72\grado$ (l'angolo $A\widehat{B}X$ e l'angolo $A\widehat{X}B$).  
Quindi avremo $BX\cong OX\cong AB$.
Inoltre, i triangoli $AOB$ e $ABX$ sono simili in quanto hanno gli angoli rispettivamente congruenti.
Si può quindi scrivere la proporzione $OA:AB=AB:AX$, dove il primo $AB$ è il lato obliquo del triangolo $ABX$ e il secondo $AB$ è la base di $AOB$.
Abbiamo così dimostrato il teorema, in quanto $AX$ è congruente a $OA-OX \cong OA-AB$ ($OA\cong OB$ perché raggi della stessa circonferenza, $OX\cong AB$ per quanto dimostrato precedentemente).
\end{proof}

Sostituendo alle grandezze le loro misure, chiamando ad esempio $r$ il raggio della circonferenza circoscritta ed $l$ il lato del decagono regolare, la proporzione diventa $r:l=l:(r-l)$.
Moltiplicando tra loro gli estremi ed i medi, si ha $l^2=r^2-rl \:\Rightarrow\: l^2+rl-r^2=0$.
Risolvendo l'equazione rispetto ad $l$ si ha $l=\dfrac{-r\pm r\sqrt{5}}{2}$, tenendo conto che è accettabile solo la lunghezza positiva, si ottiene $l=r\dfrac{\sqrt{5}-1}{2}$.

\begin{wrapfigure}{r}{0.35\textwidth}
	\centering\input{./lbr/chap06/fig034_sin_18.pgf}
\end{wrapfigure}
Un'importante applicazione di questo teorema è il calcolo del valore del seno dell'angolo di $18\grado$.
Considerando la circonferenza goniometrica (di raggio unitario), se poniamo l'angolo di $36\grado$ col vertice nell'origine degli assi, questo verrà dimezzato dall'asse $x$ e di conseguenza verrà dimezzato anche il lato opposto (abbiamo infatti un triangolo isoscele in cui la bisettrice dell'angolo al vertice è anche mediana relativa alla base).
Il seno di $18\grado$ corrisponde alla lunghezza di $XB$, che è quindi metà del lato del decagono regolare, perciò vale $\sin 18\grado = \dfrac{\sqrt{5}-1}{4}$.

\newpage

\input{./chap/06_esercizi}

\cleardoublepage
