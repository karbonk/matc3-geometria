% Copyright (c) 2015 Daniele Masini - d.masini.it@gmail.com

\chapter{Quadrilateri}\label{chap:quadrilateri}

\includegraphics[width=0.95\textwidth]{rhombus.jpg}
  \begin{center}
    {\large ``In geometry, a rhombus or rhomb is a quadrilateral whose four sides all have the same length''}\par
    Foto di pursanovd\par
    \url{http://www.flickr.com/photos/pursanovd/3669422214/}\par
    Licenza: Creative Commons Attribution 2.0\par
  \end{center}
\newpage

\section{Generalità sui quadrilateri}\label{sect:generalita_quadrilateri}

\subsection{Distanza di un punto da una retta e altezza di una striscia di piano}

\begin{wrapfigure}{r}{0.3\textwidth}
\centering\input{./lbr/chap04/fig001_distanza.pgf}
\end{wrapfigure}
Ricordiamo che come definizione di (\emph{misura} della) \emph{distanza di un punto da una retta} è stata presa la lunghezza del segmento congiungente il punto con il piede della perpendicolare mandata dal punto alla retta (vedi figura). Analogamente, per \emph{distanza tra due rette parallele}, detta anche \emph{altezza della striscia di piano individuata dalle due rette parallele}, si intende la distanza di un punto qualsiasi di una retta dall'altra retta. Vogliamo far vedere ora che queste definizioni sono coerenti con il concetto di distanza tra due insiemi di punti come \emph{percorso più breve} che congiunge un qualsiasi punto del primo insieme con un generico punto appartenente al secondo insieme. Se congiungiamo, infatti, un generico punto $P$ sia con $H$, piede della perpendicolare alla retta $r$, che con un altro punto $Q\in r$, viene individuato un triangolo rettangolo $PHQ$, di cui $PH$ è un cateto e $PQ$ l'ipotenusa. Dal teorema sulle disuguaglianze degli elementi di un triangolo, l'ipotenusa è certamente maggiore di un cateto in quanto lato che si oppone ad angolo maggiore (quello retto). Dunque $PH$ è il segmento di lunghezza minore tra tutti quelli che congiungono $P$ con un punto della retta $r$.

\subsection{Generalità sui poligoni}

Se un poligono ha più di tre lati, allora può anche essere concavo. Ricordiamo che la somma degli angoli interni di un quadrilatero è $360\grado$.

\begin{definizione}
Due lati non consecutivi di un quadrilatero si dicono \emph{opposti}; analogamente sono detti \emph{opposti} due angoli non adiacenti allo stesso lato.
\end{definizione}

Nella figura seguente sono rappresentati un quadrilatero concavo ($Q_1$), un generico quadrilatero convesso ($Q_2$), un quadrilatero particolare a forma di ``aquilone'' ($Q_6$) e tre quadrilateri ``notevoli'': $Q_3$ ha i lati opposti paralleli (a due a due), $Q_4$ e $Q_5$ hanno una coppia di lati opposti paralleli.

\begin{figure}[htb]
\centering\input{./lbr/chap04/fig002_quadrilateri.pgf}
\end{figure}

I quadrilateri che, come $Q_6$, hanno due lati consecutivi congruenti ed altri due lati consecutivi anch'essi congruenti, si dicono \emph{deltoidi}; i quadrilateri che, come $Q_3$, hanno i lati opposti paralleli si dicono \emph{parallelogrammi}; i quadrilateri che, come $Q_4$ e $Q_5$, hanno una coppia di lati opposti paralleli si dicono \emph{trapezi}.

\osservazione In analogia alla definizione di triangolo isoscele (come triangolo avente ``almeno'' due lati congruenti), alcuni autori definiscono trapezio un quadrilatero avente ``almeno'' una coppia di lati opposti paralleli: con questa definizione un parallelogramma è un particolare tipo di trapezio. Ricordiamo anche che Euclide, al contrario, classificava come trapezi tutti i quadrilateri che non fossero parallelogrammi. Noi useremo come definizione di \emph{trapezio} quella di un \emph{quadrilatero avente ``solo'' una coppia di lati opposti paralleli}. Ci riferiremo al parallelogramma come a una figura piana costituita dall'intersezione di due strisce di piano non parallele fra loro; al trapezio come intersezione tra una striscia di piano ed un angolo convesso con vertice esterno alla striscia e lati che intersecano la striscia stessa. Poiché le strisce di piano sono convesse, sia i parallelogrammi sia i trapezi, come intersezioni di figure convesse, sono convessi.

\section{Trapezio e deltoide}\label{sect:trapezio_deltoide}

Osserviamo le figure seguenti. I quadrilateri $ABCD$, $EFGH$, $IJKL$ e $MNOP$ sono trapezi perché hanno una coppia di lati opposti paralleli. Tali lati paralleli si dicono \emph{basi} e si distinguono in \emph{base maggiore} e \emph{base minore}. Gli altri lati si dicono \emph{lati obliqui}. La distanza tra le rette parallele si dice \emph{altezza} del trapezio.
Un trapezio avente i lati obliqui congruenti si dice \emph{isoscele}. Un trapezio avente un lato perpendicolare alle basi si dice \emph{rettangolo}. Un trapezio che non è né isoscele né rettangolo si dice \emph{scaleno}.

\begin{figure}[htb]
	\centering\input{./lbr/chap04/fig003_trapezi.pgf}
\end{figure}

\subsection{Proprietà del trapezio}

In ogni trapezio, gli angoli adiacenti a ciascun lato obliquo sono supplementari. Essi, infatti, sono coniugati interni rispetto alle rette delle basi tagliate dalla trasversale individuata dal lato obliquo.

In un trapezio rettangolo, gli angoli adiacenti alla base maggiore sono uno retto ed uno acuto e gli angoli adiacenti alla base minore sono uno retto ed uno ottuso. Se un trapezio avesse quattro angoli retti, i lati obliqui sarebbero entrambi perpendicolari alle basi e di conseguenza paralleli tra loro. Dunque in questo caso il trapezio risulterebbe essere un parallelogramma.

Un trapezio scaleno può avere gli angoli adiacenti alla base maggiore entrambi acuti (e quindi gli angoli adiacenti alla base minore entrambi ottusi) oppure due angoli opposti entrambi acuti e gli altri ottusi (i due tipi di trapezio scaleno sono rappresentati nella figura precedente). I quattro angoli sono comunque non congruenti, altrimenti il trapezio risulterebbe isoscele nel primo caso e un parallelogramma nel secondo caso.

\begin{wrapfigure}{r}{0.3\textwidth}
	\centering\input{./lbr/chap04/fig004_trapezio_iso1.pgf}
\end{wrapfigure}
In un trapezio isoscele, gli angoli adiacenti alla base maggiore sono acuti e quelli adiacenti alla base minore sono ottusi. 
A tal proposito, facciamo riferimento al trapezio $IJKL$ nella figura a fianco per dire che non può esistere un trapezio isoscele con due angoli acuti opposti e due angoli ottusi opposti. Infatti, se fosse $IJ\cong LK$, i triangoli $IG_1J$ e $LK_1K$ risulterebbero congruenti per il criterio particolare dei triangoli rettangoli, avendo congruenti le ipotenuse (i lati obliqui del trapezio $IJ$ e $LK$) ed una coppia di cateti (le altezze $IG_1$ e $LK_1$), da cui seguirebbe in particolare che $I\widehat{J}G_1\cong L\widehat{K}K_1$, e pertanto l'angolo in $K$ sarebbe supplementare dell'angolo in $J$, cosa che garantirebbe il parallelismo dei lati obliqui. Dunque, un ipotetico trapezio isoscele con due angoli acuti opposti sarebbe un parallelogramma.

\begin{wrapfigure}{r}{0.3\textwidth}
	\centering\input{./lbr/chap04/fig005_trapezio_iso2.pgf}
\end{wrapfigure}
Inoltre, se il trapezio è isoscele, gli angoli adiacenti a ciascuna delle basi sono congruenti. 
Infatti, in riferimento al trapezio $ABCD$, traccia le altezze $BD_1$ e $CE_1$ (tra loro congruenti perché entrambe rappresentano la distanza tra due rette parallele), i triangoli $AD_1B$ e $E_1DC$ risultano congruenti per il criterio particolare dei triangoli rettangoli, avendo congruenti le ipotenuse (i lati obliqui del trapezio) ed una coppia di cateti (le altezze del trapezio). Pertanto i rimanenti elementi risultano ordinatamente congruenti: $B\widehat{A}D\cong A\widehat{D}C$, $A\widehat{B}D_1\cong D\widehat{C}E_1$, $AD_1\cong E_1D$.

Dunque sono congruenti  anche le proiezioni dei lati obliqui sulla base maggiore. 
Quindi anche $A\widehat{B}C\cong B\widehat{C}D$ in quanto somme di angoli congruenti $A\widehat{B}D_1+\widehat{R}\cong D\widehat{C}E_1+\widehat{R}$.

In un trapezio isoscele, inoltre, anche le due diagonali sono congruenti. Infatti, in riferimento sempre al trapezio $ABCD$ in figura, i triangoli $ABC$ e $DCB$ risultano congruenti per il primo criterio, avendo $BC$ in comune, $AB\cong CD$ per ipotesi e gli angoli compresi (adiacenti alla base minore) congruenti per quanto appena dimostrato. Di conseguenza, i rimanenti elementi sono ordinatamente congruenti, in particolare i terzi lati (che sono, appunto, le diagonali $AC$ e $BD$ del trapezio).

\subsection{Proprietà del deltoide}

\begin{wrapfigure}{r}{0.3\textwidth}
	\centering\input{./lbr/chap04/fig006_deltoide.pgf}
\end{wrapfigure}
Il poligono $QRST$ nella figura a fianco è un deltoide, ha i lati a due a due congruenti $QR\cong QT$ e $RS\cong TS$. Tracciamo le diagonali $QS$ ed $RT$. I triangoli $QRT$ e $STR$ sono isosceli sulla base comune $RT$. Dunque, se chiamiamo $H$ il punto medio di $RT$, $QH$ ed $SH$ sono mediane, bisettrici e altezze (relative alla base ed agli angoli al vertice dei due triangoli isosceli), per cui $QS$ è perpendicolare ad $RT$ e passa per il punto $H$. Quindi le due diagonali sono perpendicolari e si incontrano nel punto medio di $RT$. Inoltre i triangoli $SQR$ ed $STQ$ sono congruenti per il terzo criterio, pertanto $Q\widehat{R}S\cong Q\widehat{T}S$.

I quattro lati di un deltoide non potrebbero essere tutti congruenti, in quanto, dalla congruenza degli angoli opposti banalmente deducibile, risulterebbero i lati opposti paralleli, e quindi il deltoide sarebbe un parallelogramma. Non è al contrario escluso che un angolo possa essere retto (ma non più di uno, altrimenti il deltoide sarebbe un parallelogramma), mentre gli angoli ottusi possono essere uno, due o tre (come pure gli angoli acuti).

Lasciamo al lettore il compito di provare queste semplici proprietà, costruendo vari tipi di deltoidi.


\section{Proprietà dei parallelogrammi}\label{sect:proprieta_parallelogrammi}

Ricordiamo che, per definizione, un parallelogramma è un quadrilatero che ha i lati opposti paralleli.

\begin{teorema}
In ogni parallelogramma:
\begin{enumerate*}
\item gli angoli adiacenti allo stesso lato (a ciascun lato) sono supplementari;
\item gli angoli opposti sono congruenti;
\item ciascuna diagonale divide il parallelogramma in due triangoli congruenti;
\item i lati opposti sono congruenti;
\item le diagonali si dividono scambievolmente per metà. 
\end{enumerate*}
\end{teorema}

\noindent Ipotesi: $AB\parallel CD$, $AD\parallel BC$.

\begin{figure}[htb]
	\centering\input{./lbr/chap04/fig007_parallelogramma.pgf}
\end{figure}

\begin{proof}~\\
\begin{enumerate*}
		
\item Tesi: $D\widehat{A}B+A\widehat{B}C\cong\pi$, $A\widehat{B}C+B\widehat{C}D\cong\pi$, $B\widehat{C}D+C\widehat{D}A\cong\pi$ ($\pi$ è l'angolo piatto).\\
Se $AB\parallel CD$, gli angoli in $A$ e $D$ sono supplementari, e così pure gli angoli in $B$ e $C$, in quanto coniugati interni rispetto alle due rette parallele tagliate rispettivamente dalle trasversali $AD$ e $BC$. Analogamente, se $AD\parallel BC$, gli angoli in $A$ e $B$ sono supplementari, ed anche gli angoli in $C$ e $D$. La tesi 1 è pertanto dimostrata.

\item Tesi: $A\widehat{B}C\cong C\widehat{D}A$, $D\widehat{A}B\cong B\widehat{C}D$.\\
Dunque, se è vera l'ipotesi, possiamo considerare verificate le congruenze della tesi 1. Da queste segue che gli angoli opposti sono congruenti in quanto supplementari dello stesso angolo: gli angoli in $A$ e $C$ sono supplementari entrambi dell'angolo in $B$, gli angoli in $B$ e in $D$ sono entrambi supplementari dell'angolo in $A$. La tesi 2 è pertanto dimostrata.

\item Tesi: $ABC\cong CDA$, $DAB\cong BCD$.\\
Tracciamo ora una diagonale, ad esempio $AC$, e consideriamo i due triangoli che si vengono a formare, $ABC$ e $ACD$. Essendo $AB\parallel CD$, risulta $D\widehat{C}A\cong C\widehat{A}B$ ed essendo $AD\parallel BC$, risulta $D\widehat{A}C\cong A\widehat{C}B$, in quanto sono coppie di angoli alterni interni, i primi rispetto alle rette $AB$ e $CD$ tagliate dalla trasversale $AC$, gli altri rispetto alle rette parallele $AD$ e $BC$ tagliate dalla trasversale $AC$. I due triangoli dunque, avendo in comune il lato $AC$, risultano congruenti per il secondo criterio. Analogamente, applicando il ragionamento precedente ai triangoli $ABD$ e $DBC$ dopo aver tracciato la diagonale $DB$, concludiamo che anche i due triangoli $ADB$ e $DBC$ risultano congruenti per il secondo criterio. Pertanto la tesi 3 è dimostrata.

\item Tesi: $AB\cong CD$, $AD\cong BC$.\\
Dunque, se è vera l'ipotesi, possiamo considerare verificate le congruenze della tesi 3. Dalla congruenza dei triangoli $ABC$ e $CDA$ segue la congruenza dei lati $AB$ e $CD$, dalla congruenza dei triangoli $DAB$ e $BCD$ segue la congruenza dei lati $AD$ e $BC$. Pertanto la tesi 4 è dimostrata.

\item Tesi: $AM\cong MC$, $DM\cong MB$.\\
Dopo aver tracciato entrambe le diagonali, chiamiamo $M$ il loro punto di intersezione. Confrontiamo i triangoli $ABM$ e $CDM$: essi risultano congruenti per il secondo criterio, in quanto $AB\cong CD$ (tesi 4), $D\widehat{A}C\cong A\widehat{C}B$ e $D\widehat{C}A\cong C\widehat{A}B$ (come visto nel punto 3 della dimostrazione). Quindi anche i rimanenti elementi risultano ordinatamente congruenti, in particolare $AM\cong MC$ e $DM\cong MB$. Pertanto anche la tesi 5 è dimostrata.
\end{enumerate*}
\end{proof}

Il teorema precedente è invertibile. Precisamente vale il teorema seguente:
\begin{teorema}
Se in un quadrilatero è verificata una delle seguenti ipotesi:
\begin{enumerate*}
\item gli angoli adiacenti allo stesso lato (a ciascun lato) sono supplementari;
\item gli angoli opposti sono congruenti;
\item ciascuna diagonale divide il quadrilatero in due triangoli congruenti;
\item i lati opposti sono congruenti;
\item le diagonali si dividono scambievolmente per metà;
\item due lati opposti sono paralleli e congruenti;
\end{enumerate*}
allora il quadrilatero è un parallelogramma.
\end{teorema}

\begin{figure}[htb]
	\centering\input{./lbr/chap04/fig008_parallelogramma.pgf}
\end{figure}

\begin{proof}~\\
\begin{enumerate*}
\item Sia per ipotesi $D\widehat{A}B+A\widehat{B}C\cong \pi$ (dove $\pi$ è l'angolo piatto). Tali angoli, rispetto alle rette $AD$ ed $BC$ tagliate dalla trasversale $AB$ sono coniugati interni, allora per quanto visto nel capitolo precedente sul parallelismo, le rette $AD$ e $BC$ sono parallele perché formano angoli coniugati interni supplementari con la trasversale $AB$. Analogamente, se $A\widehat{B}C+B\widehat{C}D\cong \pi$, le rette $AB$ ed $DC$ sono parallele. Dunque $ABCD$ è un parallelogramma, avendo i lati opposti paralleli.
\item Poiché la somma degli angoli interni di un quadrilatero misura $360\grado$, se gli angoli opposti sono congruenti, vuol dire che $D\widehat{A}B+A\widehat{B}C+B\widehat{C}D+C\widehat{D}A\cong 2D\widehat{A}B+2A\widehat{B}C\cong 2\pi$, per cui $D\widehat{A}B+A\widehat{B}C\cong\pi$, cioè gli angoli adiacenti allo stesso lato sono supplementari e per la dimostrazione precedente $ABCD$ è un parallelogramma.
\item Essendo i triangoli $ABC$ e $BDC$ congruenti, l'angolo $A\widehat{B}D$ risulta congruente all'angolo $B\widehat{D}C$ ed essendo questi angoli alterni interni rispetto alle rette $AB$ e $CD$ tagliate dalla trasversale $BD$ allora le due rette $AB$ e $CD$ saranno parallele. In maniera analoga $A\widehat{D}B\cong D\widehat{B}C$ e quindi, essendo alterni interni rispetto alle rette $BC$ e $AD$ intersecate dalla trasversale $BD$ si ha che anche $BC\parallel AD$. Quindi $ABCD$ è un parallelogramma.
%\item Sia $FH$ una diagonale del quadrilatero $EFGH$, figura (b), allora i vertici $E$ e $G$ cadranno su semipiani opposti rispetto alla retta $FH$. Nel caso in cui i due triangoli $FHE$ e $FHG$, oltre che congruenti, sono isosceli sulla base $FH$, il quadrilatero $EFGH$ ha gli angoli opposti congruenti, per cui è un parallelogramma per la tesi 2. Se, al contrario, $FHE$ e $FHG$ non sono isosceli sulla base $FH$, allora dobbiamo considerare due sottocasi distinti, evidenziati in figura, con quattro diversi quadrilateri. Se fosse $EH\cong HG$ e $EF\cong FG$, la figura risulterebbe un deltoide e l'altra diagonale $EG$ non dividerebbe il quadrilatero in due triangoli congruenti. Rimane l'altro sottocaso possibile, $EF\cong HG$ e $EH\cong FG$, ed inoltre $A\widehat{D}B\cong D\widehat{B}C$, $A\widehat{B}D\cong B\widehat{D}C$ e $D\widehat{A}B\cong B\widehat{C}D$, pertanto il quadrilatero risulta essere un parallelogramma per la 2. Dunque in ogni caso possibile la tesi è dimostrata.
\item Consideriamo la diagonale $AC$. Il quadrilatero $ABCD$ è diviso in due triangoli $ABC$ e $ACD$ congruenti per il terzo criterio. Pertanto $A\widehat{C}D\cong C\widehat{A}B$ e $A\widehat{C}B\cong C\widehat{A}D$, coppie di angoli alterni interni, nell'ordine rispetto alle rette $AB$ e $CD$ e rispetto alle rette $AD$ ed $BC$, tagliate dalla trasversale $AC$. Dunque i lati opposti del quadrilatero $ABCD$ risultano paralleli, cioè è un parallelogramma.
\item Detto $O$ il punto di incontro delle diagonali, i triangoli $OAB$ ed $OCD$ risultano congruenti per il primo criterio, in quanto $OA\cong OC$, $OD\cong OB$ e gli angoli tra essi compresi sono congruenti perché opposti al vertice. Di conseguenza, risulta anche $D\widehat{C}A\cong C\widehat{A}B$, che sono angoli alterni interni rispetto alle rette $DC$ ed $AB$ tagliate dalla trasversale $AC$, pertanto $DC\parallel AB$. Analogamente, considerando i triangoli congruenti $OBC$ ed $ODA$ si ha anche $BC\parallel AD$. Dunque $ABCD$ è un parallelogramma.
\item Supponiamo $AB$ e $CD$ paralleli e congruenti. Tracciata la diagonale $AC$, risulta $D\widehat{C}A\cong C\widehat{A}B$ e dunque i triangoli $ACD$ e $CAB$ risultano congruenti per il primo criterio. Di conseguenza risulta $AD\cong BC$, per cui il quadrilatero ha anche l'altra coppia di lati opposti congruenti. $ABCD$ è dunque un parallelogramma per la 4.
\end{enumerate*}
\end{proof}

\section{Parallelogrammi particolari}\label{sect:parallelogrammi_particolari}

I parallelogrammi possono essere sia equiangoli sia equilateri.

\noindent\begin{minipage}{0.7\textwidth}\parindent15pt
Se un parallelogramma è equiangolo, dato che la somma degli angoli interni è $360\grado$, deve avere quattro angoli retti: questo succede quando due lati opposti, paralleli tra loro, sono perpendicolari all’altra coppia di lati opposti. Un tale parallelogramma si chiama \emph{rettangolo}.

Se un parallelogramma è equilatero, vuol dire che ciascuna diagonale lo divide in due triangoli isosceli. Un tale parallelogramma si chiama \emph{rombo}.

Un parallelogramma sia equiangolo sia equilatero deve essere contemporaneamente un rettangolo ed un rombo: l'unico tipo di quadrilatero regolare, il \emph{quadrato}. Infatti un quadrilatero, per essere regolare, deve necessariamente avere quattro angoli retti; è quindi un parallelogramma, prima ancora che un rettangolo, perché due angoli retti, oltre ad essere congruenti, sono anche supplementari; inoltre è un rombo in quanto è un parallelogramma con quattro lati congruenti.
\end{minipage}\hfil
\begin{minipage}{0.3\textwidth}
	\centering\input{./lbr/chap04/fig009_rettangolo.pgf}\\~\\
	\centering\input{./lbr/chap04/fig010_rombo.pgf}\\~\\
	\centering\input{./lbr/chap04/fig011_quadrato.pgf}
\end{minipage}

A parte le proprietà particolari insite nelle stesse definizioni, il rettangolo e il rombo si distinguono tra loro e dagli altri parallelogrammi per alcune proprietà riguardanti le diagonali. Naturalmente il quadrato gode delle proprietà sia del rettangolo sia del rombo.
Ricordiamo che in un parallelogramma le diagonali si dividono scambievolmente per metà. Ora mostreremo che in un rettangolo le diagonali sono congruenti ed in un rombo sono perpendicolari.

\begin{teorema}
In ogni rettangolo le diagonali sono congruenti. Viceversa, se un parallelogramma ha le diagonali congruenti, allora è un rettangolo.
\end{teorema}

\begin{figure}[htb]
	\centering\input{./lbr/chap04/fig012_diag_rettangolo.pgf}
\end{figure}

\begin{proof}
Sia $RPQS$ un rettangolo; tracciate le diagonali $RQ$ e $PS$, confrontiamo i triangoli $SRP$ e $RPQ$. Tali triangoli rettangoli hanno il cateto $RP$ in comune ed hanno gli altri cateti, $SR$ e $PQ$, rispettivamente congruenti in quanto lati opposti di un rettangolo. Dunque $SRP$ e $RPQ$ sono congruenti per il primo criterio e di conseguenza devono avere congruenti anche le ipotenuse $SP$ e $RQ$, le quali sono le diagonali del rettangolo.

Sia $RPQS$ un parallelogramma avente le diagonali $RQ$ e $PS$ congruenti, sempre confrontando i triangoli $SRP$ e $RPQ$, possiamo affermare che tali triangoli sono congruenti per il terzo criterio, perché hanno il lato $RP$ in comune, i lati $RS$ e $QP$ congruenti in quanto lati opposti di un parallelogramma ed i lati $SP$ e $RQ$ congruenti per ipotesi. Dunque anche gli angoli devono essere ordinatamente congruenti, in particolare  perché opposti ai lati congruenti $SP$ e $RQ$. Ma tali angoli sono anche supplementari in quanto adiacenti allo stesso lato $RP$ di un parallelogramma e pertanto devono risultare retti. Dunque il quadrilatero $RPSQ$ è un rettangolo.
\end{proof}

\begin{teorema}
In ogni rombo le diagonali sono perpendicolari e sono anche bisettrici degli angoli aventi per vertici i loro estremi. Viceversa, se un parallelogramma ha le diagonali perpendicolari è un rombo; inoltre, se un angolo di un parallelogramma è diviso a metà dalla diagonale passante per il suo vertice, allora il parallelogramma è un rombo.
\end{teorema}

\begin{figure}[htb]
	\centering\input{./lbr/chap04/fig013_diag_rombo.pgf}
\end{figure}

\begin{proof}
Notiamo che, in ciascuna delle fasi della dimostrazione, è tra le ipotesi del teorema che $JHGK$ sia un parallelogramma. Ricordiamo che le diagonali di $JHGK$ vengono divise a metà dal loro punto di intersezione, che chiamiamo $M$, per cui risulta $JM\cong MG$ e $HM\cong MK$.
\begin{enumeratea}
\item Se supponiamo che $JHGK$ sia un rombo, i triangoli $JHG$, $HGK$, $GKJ$ e $KJH$ risultano isosceli, per cui le mediane $HM$, $GM$, $KM$ e $JM$ sono anche altezze e bisettrici, per cui la prima parte del teorema è dimostrata.
\item Se supponiamo che $JG$ e $HK$ siano perpendicolari, in particolare i triangoli rettangoli $JHM$, $HGM$, $GKM$ e $KJM$ risultano congruenti per il primo criterio, avendo congruenti i cateti. Dunque risultano congruenti anche le ipotenuse, che sono i lati del parallelogramma $JHGK$, il quale pertanto risulta essere un rombo.
\item Se supponiamo ad esempio $K\widehat{G}J\cong J\widehat{G}H$, essendo anche $K\widehat{G}J\cong G\widehat{J}H$ in quanto alterni interni rispetto alle rette parallele $KG$ e $JH$ tagliate dalla trasversale $GJ$, dalla proprietà transitiva della congruenza segue che $G\widehat{J}H\cong J\widehat{G}H$, per cui il triangolo $JGH$ risulta isoscele sulla base $JG$. Dunque il parallelogramma $JHGK$ ha due lati consecutivi congruenti, e quindi i quattro lati congruenti, ed è pertanto un rombo.
\end{enumeratea}
\end{proof}

I teoremi precedenti si estendono automaticamente ai quadrati.
\begin{corollario}
Le diagonali di un quadrato sono fra loro congruenti e perpendicolari e dividono per metà gli angoli. Viceversa, se un parallelogramma ha le diagonali congruenti e perpendicolari, allora è un quadrato; inoltre, se le diagonali di un parallelogramma sono congruenti ed un angolo è diviso a metà da una diagonale, allora il parallelogramma è un quadrato.
\end{corollario}

\section{Corrispondenza di Talete}\label{sect:corrispondenza_talete}

\begin{definizione}
Nel piano, si definisce \emph{fascio improprio di rette} un insieme di rette tutte parallele tra loro.
\end{definizione}

Ricordiamo che una retta contenuta nello stesso piano e non appartenente al fascio improprio è necessariamente incidente rispetto a ciascuna retta del fascio ed ha quindi uno ed un solo punto in comune con ogni singola retta del fascio: una tale retta è dunque una trasversale.

\noindent\begin{minipage}{0.65\textwidth}\parindent15pt
Dato un fascio di rette parallele $a$, $b$, $c$, $d$, \ldots{}, considerate due generiche trasversali, $t_1$ e $t_2$, è possibile definire una funzione tra l'insieme dei punti di una trasversale e quello dei punti dell'altra trasversale, che associ a ciascun punto di $t_1$ il punto di $t_2$ che appartiene alla medesima retta del fascio (ad esempio al punto $A_1$ si associa il punto $A_2$ se, come nella figura a fianco, $A_1 = a \cap t_1$ e $A_2 = a \cap t_2$). Tale funzione è una corrispondenza biunivoca e si estende facilmente ai segmenti: infatti l'immagine del segmento $A_1B_1$ è il segmento $A_2B_2$ (se, come nella figura, anche gli estremi $B_1$ e $B_2$ appartengono alla stessa retta $b$ del fascio).
La corrispondenza biunivoca così definita tra punti e tra segmenti di due trasversali che tagliano un fascio di rette parallele è nota come \emph{corrispondenza di Talete}.
\end{minipage}\hfil
\begin{minipage}{0.35\textwidth}
	\centering\input{./lbr/chap04/fig014_corr_talete.pgf}
\end{minipage}

\begin{teorema}
Dato un fascio di rette parallele tagliato da due trasversali, a segmenti congruenti su una trasversale corrispondono segmenti congruenti sull'altra trasversale.
\end{teorema}

\noindent Ipotesi: $A\parallel b\parallel c\parallel d$, $t_1$ e $t_2$ trasversali, $A_1B_1\cong C_1D_1$.\tab Tesi: $A_2B_2\cong C_2D_2$.

\begin{figure}[htb]
	\centering\input{./lbr/chap04/fig015_teo_corr_talete.pgf}
\end{figure}

\begin{proof}
Se fosse $t_1\parallel t_2$, allora la tesi seguirebbe facilmente dalle proprietà dei quadrilateri particolari e dalla proprietà transitiva della congruenza. Infatti i quadrilateri $A_1B_1B_2A_2$ e $C_1D_1D_2C_2$ sarebbero due parallelogrammi, ed avrebbero dunque i lati opposti congruenti.
Altrimenti, tracciamo la retta $r$ passante per $A_2$ e la retta $s$ passante per $C_2$, entrambe parallele a $t_1$; chiamiamo $B$ il punto di intersezione tra $b$ ed $r$ e $D$ il punto di intersezione tra $d$ ed $s$.
I quadrilateri $A_1B_1BA_2$ e $C_1D_1DC_2$ sono due parallelogrammi, per cui da $A_1B_1\cong C_1D_1$ segue, per la proprietà transitiva della congruenza, $A_2B\cong C_2D$. Dunque, se confrontiamo i triangoli $A_2BB_2$ e $C_2DD_2$, questi risultano congruenti per il secondo criterio (generalizzato), in quanto gli angoli in $A_2$ e in $C_2$ sono corrispondenti rispetto alle rette parallele $r$ e $s$ tagliate dalla trasversale $t_2$, mentre gli angoli in $B_2$ e $D_2$ sono corrispondenti rispetto alle rette parallele $b$ e $d$ tagliate dalla trasversale $t_2$ e pertanto congruenti. Di conseguenza $A_2B_2\cong C_2D_2$.
\end{proof}

\noindent\begin{minipage}{0.6\textwidth}\parindent15pt
\osservazione Nella figura precedente, i trapezi $A_1B_1B_2A_2$ e $C_1D_1D_2C_2$ sono stati ``decomposti'' in parallelogrammi e triangoli. La sostanza del teorema non cambia però se le figure che si ottengono sono diverse.
Nella figura seguente, si considerino, oltre alla corrispondenza tra i segmenti su $t_1$ e $t_2$, anche le corrispondenze tra i segmenti su $t_1$ e $t_3$ (parallele) e quella tra i segmenti su $t_2$ e $t_3$ (con $C_3$ coincidente con $C_2$).
\end{minipage}\hfil
\begin{minipage}{0.4\textwidth}
	\centering\input{./lbr/chap04/fig016_teo_corr_talete2.pgf}
\end{minipage}


\section{Conseguenze della corrispondenza di Talete}\label{sect:conseguenze_corrispondenza_talete}

\begin{corollario}
Se dal punto medio di un lato di un triangolo tracciamo la parallela ad un altro lato del triangolo, questa interseca il terzo lato nel suo punto medio.
\end{corollario}

\noindent\begin{minipage}{0.65\textwidth}\parindent15pt
\begin{proof}
Sia $M$ il punto medio di $AC$, sia $r$ la parallela ad $AB$ passante per $M$, sia $N$ il punto di intersezione tra $r$ e $CB$,  sia $s$ la parallela ad $AB$ passante per $C$. Poiché per ipotesi $CM\cong MA$, per la corrispondenza di Talete risulta $CN\cong NB$, per cui $N$ è il punto medio di $CB$.
\end{proof}
\end{minipage}\hfil
\begin{minipage}{0.35\textwidth}
	\centering\input{./lbr/chap04/fig017_conseg_talete.pgf}
\end{minipage}

\begin{corollario}
Il segmento congiungente i punti medi di due lati di un triangolo è parallelo al terzo lato e congruente alla sua metà.
\end{corollario}

\noindent\begin{minipage}{0.65\textwidth}\parindent15pt
\begin{proof}
Sia $M$ il punto medio di $AC$ e sia $N$ il punto medio di $CB$. Poiché, per il corollario precedente, la parallela ad $AB$ passante per $M$ passa anche per $N$, il segmento $MN$ è parallelo ad $AB$ (in quanto una retta è ben individuata da due punti ed inoltre, per il quinto postulato di Euclide, esiste una ed una sola retta passante per $M$ e parallela ad $AB$). Rimane da dimostrare che $MN\cong \frac{1}{2}AB$. Sempre per il corollario precedente, se da $M$ tracciamo la parallela a $CB$, questa interseca $AB$ nel suo punto medio $K$. Il quadrilatero $MKBN$ è un parallelogramma, in quanto ha i lati opposti paralleli. Per le proprietà dei parallelogrammi, $MN\cong KB\cong \frac{1}{2}AB$.
\end{proof}
\end{minipage}\hfil
\begin{minipage}{0.35\textwidth}
	\centering\input{./lbr/chap04/fig018_conseg_talete2.pgf}
\end{minipage}

\newpage

\input{./chap/04_esercizi}

\cleardoublepage
