% Copyright (c) 2015 Daniele Masini - d.masini.it@gmail.com
% Copyright (c) 2015 Claudio Carboncini - claudio.carboncini@gmail.com

\chapter{Nozioni fondamentali}\label{chap:nozioni_fondamentali}

\includegraphics[width=0.95\textwidth]{geometry_lesson.jpg}
  \begin{center}
    {\large ``Geometry lesson''}\par
    Foto di kevindooley\par
    \url{http://www.flickr.com/photos/pagedooley/2575606606/}\par
    Licenza: Creative Commons Attribution\par
  \end{center}
\newpage

\section{Introduzione alla geometria razionale}\label{sect:intro_geometria_razionale}
\subsection{Breve nota storica}
La parola geometria deriva dal greco antico: \textgreek{gewmetr'ia}, composta da \textgreek{gew} (geo) che significa ``terra'' e da \textgreek{metr'ia} (metria) che significa ``misura'', tradotto alla lettera significa ``misura della terra''. Secondo una tradizione storica, durante il VI secolo \aC{} alcuni matematici e pensatori greci (principalmente Talete e Pitagora) cominciarono a organizzare in maniera razionale (secondo il susseguirsi di ragionamenti logici) le conoscenze geometriche che egiziani e babilonesi avevano raggiunto nei secoli precedenti. Lo storico greco Erodoto, vissuto tra il 484 \aC{} e il 425 \aC, racconta che a causa delle periodiche inondazioni del fiume Nilo gli egiziani erano costretti a ricostruire ogni anno i confini dei singoli possedimenti terrieri e in questo modo avevano sviluppato delle modalità tecniche per la misura della terra (\textgreek{gewmetr'ia} appunto).

Ritrovamenti più recenti di tavolette di creta del periodo babilonese incise con caratteri cuneiformi ci fanno ritenere che la cultura babilonese possedesse già delle sofisticate conoscenze geometriche. Di certo sappiamo che nel III secolo \aC{} il matematico ellenico Euclide\footnote{vissuto molto probabilmente durante il regno di Tolomeo I (367 \aC{} ca. - 283 \aC).}, direttore della grande biblioteca di Alessandria in Egitto, diede una struttura razionale alle conoscenze geometriche note sino ad allora scrivendo una delle più grandi opere della cultura occidentale, gli \emph{Elementi} (in greco \textgreek{Stoiqeia}). Questa grande opera è organizzata in 13 libri, di cui i primi sei riguardano la Geometria Piana, i successivi quattro trattano i rapporti tra grandezze e gli ultimi tre riguardano la Geometria Solida. Essa prese il posto di tutti i libri precedenti sulla geometria e servì come testo fondamentale nell'antichità e nel medioevo; è stata usata come libro scolastico di geometria fino ai nostri giorni. La sua considerazione presso i Romani fu modesta, ma fu grandissima presso i Bizantini e gli Arabi. Proprio questi ultimi la reintrodussero in Europa dopo la perdita medievale, grazie alla traduzione di Adelardo di Bath\footnote{traduttore, filosofo e matematico britannico (1080 - 1152).} (secolo XII).

Dal punto di vista della struttura logica, gli \emph{Elementi} di Euclide sono organizzati a partire da cinque assiomi (nozioni comuni evidenti), cinque postulati (proposizioni che si richiede siano assunte come vere, senza dimostrazione) e 23 definizioni. L'opera di Euclide è rimasta nella nostra cultura l'unico punto di riferimento per lo studio della geometria, fino a quando, contestualmente allo studio dei fondamenti delle altre branche della matematica, i matematici cercarono di dare una base più rigorosa alla geometria di Euclide. Un'impostazione assiomatica più moderna venne data dal matematico tedesco David Hilbert\footnote{(1862 - 1943).} nel libro \emph{Grundlagen der Geometrie} (Fondamenti della geometria) pubblicato nel 1899, nel quale la geometria veniva fondata su ben 21 assiomi.

\subsection{Lo spazio fisico e la geometria}
La geometria nasce come studio sistematico dello spazio fisico e delle forme che in esso si muovono. Lo spazio in cui ci muoviamo è per tutti una delle prime esperienze che facciamo fin dai primi mesi di vita. I nostri sensi determinano le sensazioni che ci permettono di riconoscere le forme degli oggetti e i loro movimenti. Tuttavia, le nozioni geometriche come quelle di punto, retta, rettangolo, cubo, sfera \ldots non trovano un perfetto riscontro nella realtà fisica. Nello spazio fisico non esistono, infatti, punti e rette come li descrive la geometria, né figure a due sole dimensioni, né cubi o sfere perfette. La geometria si propone quindi di fornire un ``modello'' ideale della realtà fisica, sia per le forme degli oggetti sia per le proprietà dello spazio. 

Fino alla seconda metà dell'Ottocento, matematici e filosofi sono stati sostanzialmente d'accordo nel considerare la geometria come la scienza che descriveva razionalmente le proprietà dello spazio fisico. Galileo Galilei\footnote{fisico, filosofo, astronomo e matematico italiano (1564 - 1642).} ne \emph{Il saggiatore} (1623) scriveva:
\begin{quoting}
La filosofia è scritta in questo grandissimo libro che continuamente ci sta aperto innanzi a gli occhi (io dico l'universo), ma non si può intendere se prima non s'impara a intender la lingua, e conoscer i caratteri, ne' quali è scritto. Egli è scritto in lingua matematica, e i caratteri son triangoli, cerchi, ed altre figure geometriche, senza i quali mezi è impossibile a intenderne umanamente parola; senza questi è un aggirarsi vanamente per un oscuro laberinto.
\end{quoting}
A partire dalla seconda metà del XIX secolo, i matematici si sono invece convinti che la geometria non descrive esattamente lo spazio fisico, che sono possibili più geometrie ugualmente vere dal punto di vista logico e matematico. Lo studio matematico della geometria si è allora differenziato dallo studio dello spazio fisico e da quello dello spazio psicologico percepito dall'uomo con i suoi sensi. I matematici hanno accettato l'esistenza di diverse geometrie matematicamente possibili, si sono accontentati di costruire dei modelli astratti e hanno lasciato ai fisici la ``scelta'' del modello che meglio si adatta a descrivere i fenomeni fisici dall'infinitamente piccolo all'infinitamente grande. La geometria allora è diventata una branca della matematica alla quale i matematici hanno cercato di dare un fondamento esclusivamente logico, indipendente dalle esperienze fisiche. 

Il legame tra fisica e matematica non si è mai rotto. Con il passare dei secoli, ci si è resi sempre più conto di quanto la ``geometria'' del mondo fisico sia molto complessa e di come alcune nuove geometrie riescono a descrivere meglio fenomeni che con la vecchia geometria di Euclide non si riusciva a spiegare.

\section{Il metodo assiomatico, i concetti primitivi e le definizioni}\label{sect:metodo_assiomatico_concetti_primitivi}
La geometria, sin dai tempi di Euclide, è stata organizzata assiomaticamente, partendo cioè dalle fondamenta. Nella matematica queste fondamenta sono costituite dai concetti primitivi e dagli assiomi. Gli \emph{enti primitivi} sono le nozioni che si decide di non definire. Ci si può rendere facilmente conto, infatti, che non tutto può essere definito, poiché in ogni nozione che si definisce si deve fare ricorso ad altre nozioni, le quali a loro volta devono essere definite per mezzo di altre nozioni e così via all'indietro senza che teoricamente questo processo abbia mai una fine, arrivando necessariamente ad alcune nozioni così primitive da non poter essere definite con altre nozioni più elementari. A queste nozioni non è né necessario né possibile associare alcun significato esplicito; è invece fondamentale esprimere le loro proprietà esclusivamente attraverso \emph{assiomi}, cioè attraverso proprietà non dimostrabili che indicano però come gli enti primitivi devono e possono essere usati. Il matematico Hilbert utilizza tre enti primitivi -- punto, linea e piano -- e 21 assiomi. A partire dagli enti primitivi si fanno derivare tutte le \emph{definizioni} degli enti geometrici.

\subsection{Nozioni di logica}

Assumiamo come ``primitivo'' il concetto base di proposizione (o ``giudizio'' secondo la terminologia del grande filosofo greco Aristotele\footnote{(384 o 383 \aC{} - 322 \aC).}): chiamiamo \emph{proposizione} una frase (affermativa o negativa) a cui abbia senso associare un valore di verità, sia esso \emph{vero} (V) oppure \emph{falso} (F).

Per esempio, sono proposizioni logiche affermazioni del tipo <<Una retta ha infiniti punti>>, <<$2+3=10$>>. Non sono proposizioni logiche le frasi <<\np{1000} è un numero grande>>, <<il quadrato è semplice>>. Mentre la prima frase esprime un'affermazione vera e la seconda un'affermazione falsa, la terza e la quarta esprimono affermazioni non valutabili oggettivamente pertanto di queste ultime non si può dire se sono vere o false.

La logica delle proposizioni si fonda sui seguenti tre principi della logica aristotelica:
\begin{itemize*}
\item il \emph{principio di identità}: ogni oggetto è identico a se stesso e a nessun altro oggetto;
\item il \emph{principio di non contraddizione}: una stessa proposizione non può essere contemporaneamente vera e falsa;
\item il \emph{principio del terzo escluso}: una proposizione può essere solo vera o falsa, non può assumere un diverso valore di verità.
\end{itemize*}

Il corpo della geometria, come di qualunque altra teoria matematica, è costituito da \emph{proposizioni}, cioè da affermazioni che riguardano gli enti geometrici e che sono vere o false. Le proposizioni possono essere semplici affermazioni (\emph{proposizioni atomiche}) oppure possono essere ottenute da una o più proposizioni elementari legate tra di loro attraverso connettivi logici (elementi linguistici del tipo ``non'', ``e'', ``oppure'', ``o \ldots{} o'', ``quindi'', ``se \ldots{} allora'', ``se e solo se''). In questo caso si parla di \emph{proposizioni composte} o molecolari
Per esempio, la proposizione <<un triangolo ha tre lati e ha tre angoli>> è composta dalle proposizioni <<un triangolo ha tre lati>> e <<un triangolo ha tre angoli>> unite dal connettivo ``e''.

\paragraph{La congiunzione} di due proposizioni si ottiene con il connettivo ``e'' (\emph{et}, \emph{and}, $\wedge$): la proposizione $r$ ottenuta dalla congiunzione delle proposizioni $p$ e $q$, in simboli può essere scritta come
\begin{empheq}[box=\fbox]{equation*}
\vphantom{I}r=p\wedge q
\end{empheq}
ed è vera se entrambe le proposizioni $p$ e $q$ sono contestualmente vere, mentre è falsa quando anche una sola delle due proposizioni è falsa.
Per esempio, <<ho avuto 7 in italiano e matematica>> è un'affermazione vera solo quando ho avuto 7 in entrambe le materie e falsa in tutti gli altri casi.

Per esprimere in maniera sintetica tutte le possibilità del valore di verità di una proposizione composta, si usa una tabella a doppia entrata, detta \emph{tavola di verità}, che per la congiunzione logica è la seguente
\begin{center}
 \begin{tabular*}{.25 \textwidth}{@{\extracolsep{\fill}}*{3}{c}}
 \toprule
~$p$ &~$q$ &~$p\wedge q$\\
\midrule
~V & V & V \\
~V & F & F \\
~F & V & F \\
~F & F & F \\
\bottomrule
 \end{tabular*}
\end{center}

\paragraph{La disgiunzione (inclusiva)} di due proposizioni si ottiene con il connettivo ``o'' (\emph{vel}, \emph{or}, ${\vee}$): la proposizione $s$ ottenuta dalla disgiunzione di due proposizioni $p$ e $q$, in simboli
\begin{empheq}[box=\fbox]{equation*}
\vphantom{I}s=p\vee q
\end{empheq}
è vera quando almeno una delle due proposizioni è vera ed è falsa solo se entrambe le proposizioni sono false.
\begin{center}
 \begin{tabular*}{.25 \textwidth}{@{\extracolsep{\fill}}*{3}{c}}
 \toprule
~$p$ &~$q$ &~$p\vee q$\\
\midrule
~V & V & V \\
~V & F & V \\
~F & V & V \\
~F & F & F \\
\bottomrule
 \end{tabular*}
\end{center}

\paragraph{La negazione} di una proposizione si ottiene con il connettivo ``non'' (\emph{non}, \emph{not}, $\neg$), un operatore che, a differenza dei precedenti, non lega più proposizioni ma agisce su un'unica proposizione (per questo si dice che è un operatore unario, in analogia all'operazione insiemistica di complementazione). La proposizione $n$ data dalla negazione di una proposizione $p$ si indica con il simbolo
\begin{empheq}[box=\fbox]{equation*}
\vphantom{I}n=\neg p
\end{empheq}
ed è vera se $p$ è falsa, viceversa è falsa se $p$ è vera.

La doppia negazione equivale ad un'affermazione, cioè $\neg(\neg p)$ è equivalente a $p$.
La tavola di verità è la seguente:
\begin{center}
 \begin{tabular*}{.25 \textwidth}{@{\extracolsep{\fill}}*{3}{c}}
 \toprule
~$p$ &~$\neg p$ &~$\neg(\neg p)$\\
\midrule
~V & F & V \\
~F & V & F \\
\bottomrule
 \end{tabular*}
\end{center}

\paragraph{La disgiunzione esclusiva} di due proposizioni si ottiene con il connettivo (o congiunzione) ``o \ldots{} o'' (\emph{aut}, \emph{xor}, $\veebar$): la proposizione $t$ ottenuta dalla disgiunzione esclusiva di due proposizioni $p$ e $q$, in simboli
\begin{empheq}[box=\fbox]{equation*}
\vphantom{I}t=p\veebar q
\end{empheq}
è vera quando solo una delle due proposizioni è vera ed è falsa quando le due proposizioni sono entrambe vere o entrambe false.
Per esempio, nell'affermazione <<oggi il Milan vince o pareggia>> la congiunzione ``o'' ha valore esclusivo.

La disgiunzione esclusiva $\veebar$ a volte non viene messa tra gli operatori logici fondamentali perché è esprimibile attraverso gli altri tre operatori presentati finora.
\begin{center}
 \begin{tabular*}{.25 \textwidth}{@{\extracolsep{\fill}}*{3}{c}}
 \toprule
~$p$ &~$q$ &~$p\veebar q$\\
\midrule
~V & V & F \\
~V & F & V \\
~F & V & V \\
~F & F & F \\
\bottomrule
 \end{tabular*}
\end{center}

\pagebreak
\begin{exrig}
\begin{esempio}
Date le seguenti proposizioni $p=$~<<un triangolo ha tre lati>> (Vera), $q=$~<<un triangolo ha tre vertici>> (Vera), $r=$~<<un triangolo ha quattro angoli>> (Falsa), $s=$~<<un triangolo ha tre dimensioni>> (Falsa), allora:
\begin{itemize*}
\item $p\wedge q$ è vera,~~$q\wedge r$ è falsa,~~$r\wedge s$ è falsa;
\item $p\vee q$ è vera,~~$q\vee r$ è vera,~~$r\vee s$ è falsa;
\item $p\veebar q$ è falsa,~~$q\veebar r$ è vera,~~$r\veebar s$ è falsa.
\end{itemize*}
\end{esempio}
\end{exrig}

È piuttosto semplice capire il meccanismo della negazione se applicata a proposizioni atomiche, spesso è meno intuitivo il valore di verità della negazione di una proposizione più complessa.
Ad esempio, la negazione di $p\wedge q$ non è $\neg p\wedge \neg q$ bensì $\neg p\vee \neg q$, mentre la negazione di $p\vee q$ è $\neg p\wedge \neg q$ e non $\neg p\vee \neg q$.
In formule:
\begin{empheq}[box=\fbox]{equation*}
\vphantom{I}\neg (p\wedge q)= (\neg p)\vee (\neg q)\qquad\text{e}\qquad\neg (p\vee q)= (\neg p)\wedge (\neg q).
\end{empheq}

Per esempio, <<non è vero che Marco e Luca sono stati bocciati>> può voler dire che entrambi non sono stati bocciati o solo uno di loro non è stato bocciato.

Queste uguaglianze prendono il nome di \emph{leggi di De Morgan}\footnote{dal nome del matematico e logico britannico Augustuts De Morgan (1806 - 1871).}, e la loro verifica può essere effettuata con la seguente tavola di verità:
\begin{center}
 \begin{tabular*}{.8 \textwidth}{@{\extracolsep{\fill}}*{8}{c}}
 \toprule
~$p$ &~$q$ &~$ \neg p $&~$ \neg q $&~$p\wedge q$&~$\neg p\vee \neg q$&~$p\vee q$&~$\neg p\wedge \neg q$\\
\midrule
~V & V & F & F & V & F & V & F \\
~V & F & F & V & F & V & V & F \\
~F & V & V & F & V & V & V & F \\
~F & F & V & V & F & V & F & V \\
\bottomrule
 \end{tabular*}
\end{center}

Come per le operazioni aritmetiche anche per gli operatori logici è possibile analizzarne le proprietà. Ne indichiamo qualcuna a titolo di esempio:
\begin{itemize*}
\item $(p\wedge q)\wedge r= p\wedge (q\wedge r)$ proprietà \emph{associativa} della congiunzione;
\item $p\wedge q= q\wedge p$ proprietà \emph{commutativa} della congiunzione;
\item $p\wedge (q\vee r)= (p\wedge q)\vee (p\wedge r)$ proprietà \emph{distributiva} della congiunzione rispetto alla disgiunzione.
\end{itemize*}

Una proposizione che è sempre vera indipendentemente dalla verità degli elementi che lo compongono è detta \emph{tautologia}. Una proposizione che è sempre falsa indipendentemente dalla verità dei suoi elementi è invece detta \emph{contraddizione}.

Per esempio, la proposizione composta $p\wedge \neg p$ è una contraddizione in quanto è sempre falsa, mentre la proposizione composta $p\vee \neg p$ è una tautologia poiché è sempre vera.

\vspazio\ovalbox{\risolvii \ref{ese:1.1}, \ref{ese:1.2}, \ref{ese:1.3}, \ref{ese:1.4}, \ref{ese:1.5}, \ref{ese:1.6}, \ref{ese:1.7}, \ref{ese:1.8}, \ref{ese:1.9}, \ref{ese:1.10}, \ref{ese:1.11}}


\subsection{Predicati e quantificatori}

Una proposizione che fa riferimento a una proprietà o caratteristica di alcuni elementi di un insieme si chiama \emph{predicato} (o \emph{enunciato}). Le frasi formate da un predicato che ha alcuni argomenti incogniti si dicono \emph{enunciati aperti}.
Per esempio, $p=$~<<$x$ è un numero intero maggiore di 10>> è un enunciato aperto.

Consideriamo ora le seguenti affermazioni:
\begin{itemize*}
\item <<tutti gli uomini sono mortali>> si riferisce a un qualsiasi essere umano;
\item <<tutti i multipli di 6 sono anche multipli di 2>> è vera per tutti i numeri multipli di 6;
\item <<ogni numero negativo è minore di ogni numero positivo>>.
\end{itemize*}
I predicati precedenti non riguardano un elemento specifico ma una certa quantità di elementi. I termini ``tutti'' e ``ogni'', detti \emph{quantificatori universali}, indicano che una proprietà è vera per tutti gli elementi di un certo insieme. In logica matematica per indicare il quantificatore universale si usa il simbolo $\forall$, che si legge ``per ogni''.

Vediamo ora i seguenti predicati:
\begin{itemize*}
\item <<esiste un numero che elevato al quadrato dà $16$>>;
\item <<alcuni numeri pari sono anche multipli di $3$>>.
\end{itemize*}
Queste affermazioni esprimono proprietà che sono vere almeno per un elemento dell'insieme di riferimento: la prima frase è vera per i numeri $+4$ e $-4$, la seconda frase è vera per i numeri $6$, $12$, $18$, \ldots{}
I termini ``c'è almeno'', ``alcuni'', ``esiste almeno uno'' si dicono \emph{quantificatori esistenziali} ed in logica matematica si indicano con il simbolo $\exists$, che si legge ``esiste''.

Bisogna prestare particolare attenzione quando si negano frasi in cui compaiono i quantificatori. Per esempio la negazione di <<tutti i gatti fanno le fusa>> non è <<nessun gatto fa le fusa>> bensì <<non tutti i gatti fanno le fusa>> che si può esprimere anche con il quantificatore esistenziale <<C'è almeno un gatto che non fa le fusa>>.
La negazione della frase <<l'anno scorso siamo stati tutti promossi>> non è <<l'anno scorso siamo stati tutti bocciati>> ma <<l'anno scorso non siamo stati tutti promossi>> ovvero <<l'anno scorso c'è stato almeno uno di noi che non è stato promosso>>.
La negazione della proposizione $p=$~<<tutti i quadrati hanno due diagonali>> è la proposizione ${\lnot}p=$~<<non tutti i quadrati hanno due diagonali>>.
Il linguaggio comune ci potrebbe portare a considerare come negazione di $p$ la proposizione <<nessun quadrato ha due diagonali>>, in realtà per avere la negazione della proposizione $p$ basta che esista almeno un quadrato che non ha due diagonali.

\vspazio\ovalbox{\risolvii \ref{ese:1.12}, \ref{ese:1.13}, \ref{ese:1.14}}


\subsection{Implicazione}

Nel linguaggio matematico sono comuni proposizioni del tipo <<Se $p$ allora $q$>>. Ad esempio <<se un numero è multiplo di $12$ allora è multiplo di $3$>>. La frase precedente può essere espressa dicendo <<essere multiplo di $12$ \emph{implica} essere multiplo di $3$>>.

In logica frasi del tipo <<se $p$ allora $q$>> vengono tradotte utilizzando l'operatore $\Rightarrow$ detto \emph{implicazione}.
La scrittura <<se $p$ allora $q$>> si traduce quindi con la scrittura
\begin{empheq}[box=\fbox]{equation*}
\vphantom{I}p\Rightarrow q
\end{empheq}
che si legge ``$p$ implica $q$''.

La proposizione $p$ è detta \emph{antecedente}, (o \emph{ipotesi}) e la proposizione $q$ è detta \emph{conseguente} (o \emph{tesi}).
Il significato logico della proposizione $p\Rightarrow q$ è che <<tutte le volte che la proposizione $p$ è vera allora risulta vera anche la proposizione $q$>>. Ovvero non si specifica il caso in cui $p$ sia falsa.

Per esempio, l'affermazione <<se c'è il sole andiamo al mare>> è falsa solo quando c'è il sole e non andiamo al mare; l'affermazione, infatti, non dice nulla se il sole non c'è: quindi se non c'è il sole si è liberi di andare o non andare al mare. Anche l'affermazione <<se studi sarai promosso>> dice solo che se studi conseguirai la promozione, non dice nulla per il caso in cui tu non studi: in questo caso, infatti, potresti essere ugualmente promosso.

La tavola di verità è la seguente:
\begin{center}
 \begin{tabular*}{.25 \textwidth}{@{\extracolsep{\fill}}*{3}{c}}
 \toprule
~$p$ &~$q$ &~$p\Rightarrow q$\\
\midrule
~V & V & V \\
~V & F & F \\
~F & V & V \\
~F & F & V \\
\bottomrule
 \end{tabular*}
\end{center}

Uno degli errori logici più comuni è quello di pensare che da $p\Rightarrow q$ si possa dedurre  $\neg p\Rightarrow \neg q$.
Ad esempio dall'affermazione <<se piove prendo l'ombrello>> qualcuno può pensare che si possa dedurre <<se non piove non prendo l'ombrello>>. Riflettendoci, si intuisce che le due frasi non sono affatto consequenziali. Basta pensare che chi pronuncia la prima frase sta affermando che tutte le volte che piove prende naturalmente l'ombrello, ma non esclude la possibilità di prenderlo anche quando non piove (in effetti è saggio farlo se il cielo è coperto da nuvoloni neri!).

Così la frase (a) <<se $x$ è multiplo di $12$ allora è multiplo di $3$>> non vuol dire (b) <<se $x$ non è multiplo di $12$ allora non è multiplo di $3$>>.
Infatti la (a) è vera, mentre la (b) è falsa (si pensi ad esempio al numero $6$ che non è multiplo di $12$ ma è comunque multiplo di $3$).

Ciò che ragionevolmente si può dedurre da $p\Rightarrow q$ è $\neg q\Rightarrow \neg p$.
Ad esempio, da <<se $x$ è multiplo di $12$ allora è multiplo di $3$>> si può dedurre <<se $x$ non è multiplo di $3$ allora non è multiplo di $12$>>.

Data l'implicazione $p\Rightarrow q$, la proposizione $p$ viene detta \emph{condizione sufficiente} per $q$. Mentre la proposizione $q$ viene detta \emph{condizione necessaria} per $p$.
Per esempio, <<studiare>> è condizione necessaria per <<essere promossi>> ma non è sufficiente.
Quest'ultima espressione fa appunto riferimento al fatto che da $p\Rightarrow q$ si può dedurre  $\neg q\Rightarrow \neg p$. Ossia $q$ è necessaria per $p$ in quanto se non è vera $q$ non è vera neanche $p$.

Calcoliamo la tavola di verità di $p\Rightarrow q$ e di $\neg q\Rightarrow \neg p$ 
\begin{center}
 \begin{tabular*}{.6 \textwidth}{@{\extracolsep{\fill}}*{6}{c}}
 \toprule
~$p$ &~$q$ &~$p\Rightarrow q$ &~$ \neg q $ &~$ \neg p $&~$ \neg q\Rightarrow \neg p $ \\
\midrule
~V & V & V & F & F & V\\
~V & F & F & V & F & F\\
~F & V & V & F & V & V\\
~F & F & V & V & V & V\\
\bottomrule
 \end{tabular*}
\end{center}
Come si vede, le due proposizioni hanno gli stessi valori di verità.

In generale, data un'implicazione $p\Rightarrow q$ (\emph{proposizione diretta}):
\begin{itemize*}
\item l'implicazione $\neg p\Rightarrow \neg q$ si dice \emph{contraria} di $p\Rightarrow q$;
\item l'implicazione $q\Rightarrow p$ si dice \emph{inversa} di $p\Rightarrow q$;
\item l'implicazione $\neg q\Rightarrow \neg p$ si dice \emph{contronominale} (o \emph{controinversa}) di $p\Rightarrow q$.
\end{itemize*}

\paragraph{La doppia implicazione} o \emph{equivalenza logica} di due proposizioni $p$ e $q$ dà luogo a una proposizione che in simboli si rappresenta con
\begin{empheq}[box=\fbox]{equation*}
\vphantom{I}p\Leftrightarrow q
\end{empheq}
(leggasi ``$p$ se e solo se $q$'') che è vera solo se $p$ e $q$ sono entrambe vere o entrambe false. La tavola di verità è la seguente:
\begin{center}
 \begin{tabular*}{.75 \textwidth}{@{\extracolsep{\fill}}*{6}{c}}
 \toprule
~$p$ &~$q$ &~$p\Leftrightarrow q$ &~$ p\Rightarrow q $ &~$ q\Rightarrow p $&~$ (p\Rightarrow q)\wedge (q\Rightarrow p) $ \\
\midrule
~V & V & V & V & V & V\\
~V & F & F & F & V & F\\
~F & V & F & V & F & F\\
~F & F & V & V & V & V\\
\bottomrule
 \end{tabular*}
\end{center}
L'operatore $\Leftrightarrow $ è detto \emph{doppia implicazione} perché se vale $p\Leftrightarrow q$ allora valgono sia $p\Rightarrow q$ che $q\Rightarrow p$ (e viceversa). Nella tabella precedente, infatti, è stata messa in evidenza l'equivalenza logica tra la proposizione $p\Leftrightarrow q$ e la proposizione $(p\Rightarrow q)\wedge (q\Rightarrow p)$.

L'equivalenza logica è un relazione di equivalenza, infatti verifica le seguenti proprietà:
\begin{itemize*}
\item $p\Leftrightarrow p$: è \emph{riflessiva};
\item se $p\Leftrightarrow q$ allora vale anche $q\Leftrightarrow p$: è \emph{simmetrica};
\item se $p\Leftrightarrow q$ e $q\Leftrightarrow r$ allora vale anche $p\Leftrightarrow r$: è \emph{transitiva}.
\end{itemize*}

In matematica si usa spesso l'espressione <<$p$ è \emph{condizione necessaria e sufficiente} per $q$>>. Per esempio <<condizione necessaria e sufficiente affinché un numero sia divisibile per $3$ è che la somma delle sue cifre sia divisibile per $3$>>. Il significato della frase è che <<$p$ è sufficiente per $q$>> e inoltre <<$p$ è necessario per $q$>>. In altre parole significa che  $p\Rightarrow q$ e $q\Rightarrow p$. Nel caso dell'esempio vale quindi sia l'implicazione diretta, <<se un numero è divisibile per $3$ allora la somma delle sue cifre è divisibile per $3$>>, che quella inversa, <<se la somma delle cifre di un numero è divisibile per $3$ allora il numero stesso è divisibile per $3$>>.

\vspazio\ovalbox{\risolvii \ref{ese:1.15}, \ref{ese:1.16}, \ref{ese:1.17}}


\subsection{I teoremi}

Un \emph{teorema} è una proposizione composta del tipo  $I\Rightarrow T$, cioè una implicazione tra due proposizioni, dette \emph{ipotesi} ($I$) e \emph{tesi} ($T$).

Dimostrare un teorema significa fare un ragionamento logico che permetta di concludere che la tesi è vera avendo supposto che l'ipotesi sia vera. Nel caso in cui un teorema sia dimostrabile all'interno di una teoria, si dice che è un teorema valido.

In riferimento alla terminologia usata quando abbiamo parlato dell'implicazione, chiamiamo  $I\Rightarrow T$ \emph{teorema diretto}, $T\Rightarrow I$ \emph{teorema inverso}, $\neg I\Rightarrow \neg T$ \emph{teorema contrario} e $\neg T\Rightarrow \neg I$ \emph{teorema controinverso}. Ribadiamo l'equivalenza tra il teorema diretto ed il teorema controinverso, nonché l'equivalenza tra il teorema contrario ed il teorema inverso, mentre in generale la validità del teorema diretto non implica la validità del teorema inverso, e viceversa.

Nel caso particolare in cui vale sia $I\Rightarrow T$ che $T\Rightarrow I$, si scrive  $I\Leftrightarrow T$ e si dice che ipotesi e tesi sono \emph{logicamente equivalenti}. Più precisamente, nel linguaggio specifico delle scienze che fanno uso della logica, e quindi anche nel linguaggio della Geometria Razionale, se vale $I\Rightarrow T$, si dice che <<$I$ è condizione sufficiente per $T$>> e anche che <<$T$ è condizione necessaria per $I$>>; se in particolare vale  $I\Leftrightarrow T$, si usa dire che <<$I$ è condizione necessaria e sufficiente per $T$>>.

In generale incontreremo molti teoremi che vengono denominati genericamente \emph{proposizioni}, perché il nome di ``teorema'' viene tradizionalmente attribuito solo ai teoremi più importanti. Inoltre si usa chiamare \emph{lemma} una proposizione che non ha una grande importanza di per sé, ma che è particolarmente utile per la dimostrazione di altri teoremi. Si chiama invece \emph{corollario} un teorema importante che è una conseguenza immediata di un altro teorema.

Così come abbiamo visto che non è possibile definire tutto e che quindi bisogna assumere alcune nozioni come primitive, analogamente non è possibile dimostrare tutte le proposizioni di una teoria. Alcune proposizioni devono essere assunte come vere e costituiscono la base della dimostrazione dei teoremi; queste proposizioni si chiamano \emph{postulati} o \emph{assiomi}. Risulta evidente che cambiando sia pure uno solo degli assiomi cambiano anche i teoremi dimostrabili e quindi la teoria.

In generale, come abbiamo detto, dato un teorema (diretto) del tipo $p\Rightarrow q$, la sua validità non garantisce la validità del teorema inverso $q\Rightarrow p$. Questo però può succedere. In ogni caso, se sono vere $p\Rightarrow q$ e $q\Rightarrow p$, le due proposizioni sono \emph{logicamente equivalenti}, ossia $p\Leftrightarrow q$.
\begin{exrig}
\begin{esempio}
Teorema: <<un triangolo che ha i lati uguali ha anche gli angoli uguali>>.
\begin{itemize}
\item Il teorema si può schematizzare nel seguente modo: $p=$~<<un triangolo ha i lati uguali>>; $q=$~<<un triangolo ha gli angoli uguali>>. Il teorema enunciato è $p\Rightarrow q$.
\item  Il teorema inverso è  $q\Rightarrow p$, cioè <<un triangolo che ha gli angoli uguali ha anche i lati uguali>>.
\end{itemize}
In tale esempio sono validi sia il teorema diretto che quello inverso. Il fatto che uno dei due teoremi sia chiamato diretto e l'altro inverso è un fatto soggettivo, che può dipendere semplicemente dall'ordine con cui si enunciano i teoremi.
Il teorema precedente si può esporre allora nel seguente modo:
\item Teorema: <<un triangolo ha i lati uguali se e solo se ha gli angoli uguali>>.
\end{esempio}
\end{exrig}

\subsection{La deduzione}

Nel paragrafo precedente abbiamo parlato in modo generico di implicazione, deduzione, dimostrazione. Facciamo ora un po' di chiarezza sull'uso di questi termini. L'\emph{implicazione} è un'operazione tra proposizioni, mentre la \emph{deduzione} è il ragionamento logico che costituisce la base della dimostrazione di un teorema. Per l'implicazione materiale si usa il simbolo $\rightarrow$ mentre per la deduzione logica si usa il simbolo $\Rightarrow$.

La frase <<se 5 è un numero pari, allora il triangolo ha 4 lati>> è perfettamente valida dal punto di vista logico ed anzi è vera, poiché la premessa (proposizione antecedente) è falsa, per cui l'implicazione è vera anche se la proposizione conseguente è falsa (si tenga presente la tavola di verità di $p\Rightarrow q$).
Si noti però che la definizione di implicazione ha senso solamente se la premessa è vera, il suo ampliamento al caso in cui la premessa è falsa è motivata da ragioni di completezza della trattazione. Bisogna quindi fare attenzione ad usare l'implicazione logica quando la premessa è falsa. Teniamo comunque conto che se $p$ è falsa allora $(p\Rightarrow q)\wedge(p\Rightarrow \neg q)$ cioè $p\Rightarrow (q\wedge \neg q)$ è vera. Ma  $q\wedge \neg q$ è una contraddizione, quindi una premessa falsa implica sempre una contraddizione.

In realtà, la \emph{dimostrazione} di un teorema non è la verifica della validità dell'implicazione, anzi è un procedimento che fa uso della validità dell'implicazione stessa. In un teorema si parte dal supporre vera l'ipotesi e si dimostra, mediante un ragionamento logico che si basa sugli assiomi e su altri teoremi già dimostrati in precedenza, che anche la tesi è vera (questo se si segue il \emph{procedimento diretto}). Se si segue invece il \emph{procedimento indiretto} (o \emph{per assurdo}), si suppone che la tesi sia falsa e, sempre mediante ragionamento logico basato su assiomi e altri teoremi già dimostrati, si arriva ad affermare che l'ipotesi è falsa (cosa che non si deve accettare).

Le principali regole del corretto ragionamento seguono alcuni schemi particolari (detti \emph{sillogismi}, dal nome attribuito ad essi da Aristotele). Presentiamo qui i quattro principali sillogismi: il \emph{modus ponens}, il \emph{modus tollens}, il \emph{sillogismo disgiuntivo} e il \emph{sillogismo ipotetico}.
\begin{center}
 \begin{tabular*}{.8 \textwidth}{@{\extracolsep{\fill}}*{6}{c}}
 \toprule
 &Modus&Modus&\multicolumn{2}{c}{Sillogismo}&Sillogismo\\
 &ponens&tollens&\multicolumn{2}{c}{disgiuntivo}&ipotetico\\
\midrule
1\textsuperscript{a} premessa & $p\Rightarrow q$ & $p\Rightarrow q$ & $p\vee q$ & $p\vee q$ & $p\Rightarrow q$\\
2\textsuperscript{a} premessa & $ p $ & $ \neg q $ & $ \neg p $ & $ \neg q $  & $q\Rightarrow r$\\
\midrule
conclusione & $ q $ & $ \neg p $ & $ q $ & $ p $ & $p\Rightarrow r$\\
\bottomrule
 \end{tabular*}
\end{center}
Suggeriamo una lettura degli schemi appena esposti:
\begin{itemize*}
\item \emph{modus ponens}: se sappiamo che $p$ implica $q$ e che $p$ è vera, allora possiamo concludere che anche $q$ è vera (metodo diretto di dimostrazione);
\item \emph{modus tollens}: se sappiamo che $p$ implica $q$ e che $q$ è falsa, allora possiamo concludere che anche $p$ è falsa (metodo indiretto di dimostrazione);
\item \emph{sillogismo disgiuntivo}: se sappiamo che, tra $p$ e $q$, almeno una delle due è vera, e sappiamo che $p$ (rispettivamente $q$) è falsa, allora possiamo concludere che $q$ (rispettivamente $p$) è vera;
\item \emph{sillogismo ipotetico}: se sappiamo che $p$ implica $q$ e che $q$ implica $r$, allora possiamo concludere che $p$ implica $r$ (proprietà transitiva dell'implicazione).
\end{itemize*}

Altre regole (note come i \emph{giudizi} di Aristotele) fanno uso dei predicati e dei quantificatori. Riprendiamo un esempio precedente traducendo la frase <<tutti i quadrati hanno due diagonali>> e la sua negazione <<non tutti i quadrati hanno due diagonali>> in formule che fanno uso anche del linguaggio degli insiemi. Se chiamiamo $Q$ l'insieme di tutti i quadrati e $P$ la proprietà dell'avere due diagonali, se $x$ è il generico quadrato (elemento di $Q$), $P(x)$ è il predicato <<$x$ gode della proprietà $P$>>, cioè <<$x$ ha due diagonali>>, la frase <<tutti i quadrati hanno due diagonali>> si traduce in simboli: ${\forall}x\in Q$, $P(x)$.

La sua negazione è: <<esiste almeno un quadrato che non ha due diagonali>>, cioè che non gode della proprietà $P$, e si traduce in simboli così: $\exists x\in Q$, $\neg P(x)$.
In quest'ultimo caso, la virgola può anche essere sostituita da una barra verticale ``\textbar'' o da ``:'' e si legge ``tale che''.

Analogamente, una frase del tipo <<esiste almeno un numero naturale che sia divisore di $10$>> può scriversi come: $\exists n\in\insN\mid D(n)$, dove $D$ è la proprietà dell'essere divisore di $10$ e $D(n)$ significa che $n$ verifica la proprietà $D$, cioè che $n$ è un divisore di $10$. La sua negazione è <<nessun numero naturale è divisore di 10>>, ovvero <<preso un qualsiasi numero naturale $n$, questo non gode della proprietà $D$>>, la traduzione in simboli di tale frase è: $\forall n\in\insN$, ${\neg}D(n)$.

Mettiamo in tabella le quattro proposizioni, che corrispondono ai giudizi di Aristotele):
%\begin{center}
% \begin{tabular*}{.8 \textwidth}{@{\extracolsep{\fill}}*{2}{l}}
% \multirow{2}*{A: Giudizio universale affermativo}&$\forall x\in Q$, $P(x)$\\
% & $P$ è vera per ogni $x$ \\
%\midrule
% \multirow{2}*{E: Giudizio universale negativo}&$\forall n\in\insN$, $\neg D(n)$\\
% & $D$ è falsa per ogni $n$ \\
%\midrule
% \multirow{2}*{I: Giudizio particolare positivo}&$\exists n\in\insN\mid D(n)$\\
% & $D$ è vera per almeno un $n$ \\
%\midrule
% \multirow{2}*{O: Giudizio particolare negativo}&$\exists x\in Q\mid\neg P(x)$\\
% & $P$ è falsa per almeno un $x$ \\
% \end{tabular*}
%\end{center}
\begin{center}
 \begin{tabular}{cc|cc}
 \toprule
 \multirow{3}{2.5cm}{A: Giudizio universale affermativo}&$\forall x\in Q$, $P(x)$&\multirow{3}{2.5cm}{I: Giudizio particolare affermativo}&$\exists n\in\insN\mid D(n)$\\
&\multirow{2}*{$P$ è vera per ogni $x$}& &\multirow{2}*{$D$ è vera per almeno un $n$}\\
&&&\\
\midrule
 \multirow{3}{2.5cm}{E: Giudizio universale negativo}&$\forall n\in\insN$, $\neg D(n)$&\multirow{3}{2.5cm}{O: Giudizio particolare negativo}&$\exists x\in Q\mid\neg P(x)$\\
 &\multirow{2}*{$D$ è falsa per ogni $n$}& &\multirow{2}*{$P$ è falsa per almeno un $x$}\\
 &&&\\
 \bottomrule
 \end{tabular}
\end{center}
I quattro giudizi di Aristotele si possono rappresentare con gli insiemi di Venn (figura~\ref{fig:1.1}).
\begin{figure}[bth]
 \centering\input{./lbr/chap01/fig001_arist.pgf}
 \caption{Rappresentazione con gli insiemi di Venn dei giudizi di Aristotele}\label{fig:1.1}
\end{figure}

\subsection{La dimostrazione}

Tenendo conto di quanto detto precedentemente, dimostrare che $I\Rightarrow T$ significa fare un ragionamento logico che permetta di concludere che la tesi $T$ è vera avendo supposto che l'ipotesi $I$ sia vera.

Quando attraverso un ragionamento logico, e cioè attraverso una catena di implicazioni del tipo  $I\Rightarrow A\Rightarrow B\Rightarrow \ldots{} \Rightarrow T$, si riesce a dedurre la verità di una proposizione $T$ a partire dalla verità di una proposizione $I$. Si dice che si è data una \emph{dimostrazione diretta} del teorema $I\Rightarrow T$ (attraverso le regole del modus ponens e del sillogismo ipotetico).

Un teorema può anche essere \emph{dimostrato per assurdo}, o con metodo \emph{indiretto}. Questo tipo di dimostrazione consiste nel partire dalla negazione di $T$ e, attraverso una catena di implicazioni, arrivare alla negazione di $I$ o, in generale, ad una contraddizione.

Esistono altri metodi di dimostrazione, di cui eventualmente si parlerà più diffusamente qualora si dovesse ricorrere ad essi. Per ora ci limitiamo a citarne un paio: \emph{dimostrazione per induzione} e \emph{dimostrazione mediante esempio} o \emph{controesempio}.

La \emph{dimostrazione per induzione} si usa in particolare quando vogliamo dimostrare una proprietà generale che vale per molte categorie di figure ma che non si può esprimere in maniera unica per tutte le categorie (ad esempio una proprietà che vale per tutti i poligoni ma che dipende dal numero dei lati, come l'estensione dei criteri di congruenza dei triangoli a poligoni di più lati).

Si usa invece un \emph{esempio} quando bisogna dimostrare che una certa proprietà vale per almeno un oggetto del nostro studio o un \emph{controesempio} per dimostrare che una proprietà non vale per tutti gli oggetti in esame.

Per fornire alcuni esempi di dimostrazione, avremmo bisogno di fissare prima i concetti di base e gli assiomi da cui partire, per cui rinviamo la questione al prossimo paragrafo.

Ma a cosa serve studiare la dimostrazione di un teorema? Perché non ci limitiamo ad elencare i teoremi? Per molte applicazioni basta in effetti conoscere il teorema e a volte anche soltanto la formula risolutiva. Tuttavia studiando le dimostrazioni si impara a dimostrare e quindi si impara a creare nuova matematica. Un altro importante vantaggio è che la dimostrazione spiega perché il teorema è vero e permette di scoprire la struttura nascosta nelle definizioni e nei teoremi.

Quando si studia una dimostrazione non bisogna limitarsi a leggerla e a impararla a memoria, occorre leggerla attivamente, ponendo attenzione su cosa si fa e cercando di anticipare i passaggi. Se un passaggio non è chiaro bisogna prima tornare indietro per capire come ci si è arrivati e quindi cercare di capire il motivo per cui l'autore ha messo quel passaggio. In generale, una dimostrazione va letta più volte smettendo solo quando la si è compresa a fondo.

\vspazio\ovalbox{\risolvii \ref{ese:1.35}, \ref{ese:1.18}}


\section{Gli enti fondamentali della geometria}\label{sect:enti_fondamentali}

In questo paragrafo diamo un cenno del sistema assiomatico della geometria razionale facendo riferimento principalmente all'impostazione assiomatica di Hilbert.

\subsection{Concetti primitivi}

Sono concetti primitivi per la geometria il \emph{punto}, la \emph{retta} e il \emph{piano}. Di essi non si dà una definizione e costituiscono la base per definire tutti gli altri enti della geometria.

Oltre a questi tre enti primitivi occorre poi assumere l'esistenza di tre relazioni primitive tra gli enti geometrici: \emph{giacere su}, \emph{stare fra}, \emph{essere congruente a}. Queste relazioni permettono di stabilire dei legami tra gli enti geometrici, per esempio: <<un punto giace su una retta>>, <<un punto sta fra altri due punti>>, <<un segmento è congruente a un altro segmento>>, \ldots

Esiste una simbologia convenzionale, condivisa dagli studiosi, per indicare questi enti:
\begin{itemize}
\item per indicare un punto usiamo una lettera maiuscola: $A$, $B$, $C$, \ldots;
\item per indicare una retta usiamo una lettera minuscola: $a$, $b$, $c$, \ldots;
\item per indicare un piano usiamo una lettera greca: $\alpha$, $\beta$, $\gamma$, \ldots
\end{itemize}

Ricordiamo l'alfabeto greco:
\begin{itemize}
\item lettere greche minuscole:  $\alpha$~(alfa),  $\beta$~(beta),  $\gamma$~(gamma),  $\delta$~(delta), $\epsilon$~(epsilon), $\zeta$~(zeta), $\eta$~(eta), $\theta$~(theta),  $\iota$~(iota),  $\kappa$~(kappa), $\lambda$~(lambda), $\mu$~(mi), $\nu$~(ni),  $\xi$~(xi), $o$~(omicron), $\pi$~(pi~o~pi~greca), $\rho$~(rho), $\sigma$~(sigma), $\tau$~(tau), $\upsilon$~(ipsilon), $\phi$~(fi), $\chi$~(chi), $\psi$~(psi), $\omega$~(omega);
\item lettere greche maiuscole: $A$, $B$, $ \Gamma $, $ \Delta $, $ E $, $ Z $, $ H $, $ \Theta $, $ I $, $ K $, $ \Lambda $, $ M $, $ N $, $ \Xi $, $ O $, $ \Pi $, $ \Sigma $, $ T $, $ \Upsilon $, $ \Phi $, $ X $, $ \Psi $, $\Omega $.
\end{itemize}

Degli enti fondamentali Euclide aveva dato le seguenti definizioni:
\begin{itemize*}
\item \emph{punto} è ciò che non ha parti;
\item \emph{linea} è lunghezza senza larghezza;
\item \emph{superficie piana} è quella che giace ugualmente rispetto alle rette su di essa.
\end{itemize*}
Le definizioni in questo caso sono utili per farci un'idea intuitiva degli enti stessi. Tuttavia, come è già stato detto in precedenza, e da quanto si intuisce osservando le definizioni euclidee, per definire il punto si utilizza la nozione di parte: ``punto è ciò che non ha parti''. Occorrerebbe quindi definire che cosa è una ``parte''. Ma per definire un parte avremmo bisogno di altre nozioni di partenza, in un procedimento senza fine. Per questo motivo nell'impostazione assiomatica moderna si preferisce non dare la definizione dei tre enti primitivi e ``definirli implicitamente'' attraverso le proprietà di cui godono. Ciò significa che si preferisce dare maggiore importanza a come essi si comportano e cosa possiamo fare con essi, piuttosto che descrivere cosa sono.
Dal punto di vista della rappresentazione grafica si usano le convenzioni come nella figura~\ref{fig:1.2}:
%\begin{center}
% \input{./lbr/chap01/fig002_enti.pgf}
%\end{center}
\begin{figure}[htb]
 \centering\input{./lbr/chap01/fig002_enti.pgf}
 \caption{Rappresentazione grafica degli enti fondamentali della geometria}\label{fig:1.2}
\end{figure}

\vspazio\ovalbox{\risolvi \ref{ese:1.32}}

\subsection{Postulati e assiomi}

Un \emph{postulato}, o \emph{assioma}, è una proposizione, spesso intuitiva, evidente ma non dimostrata, ammessa come vera in quanto necessaria per costruire poi le dimostrazioni dei teoremi.

Euclide nei suoi \emph{Elementi} aveva individuato un gruppo di cinque assiomi, che riguardano le nozioni comuni e quindi non fanno riferimento alla geometria, e un gruppo di cinque postulati che riguardano proprietà geometriche.

\paragraph{Assiomi di Euclide}
\begin{enumerate}[label=\Roman{*}.]
\item Cose che sono uguali a una stessa cosa sono uguali anche tra loro.
\item Se cose uguali sono addizionate a cose uguali, le totalità sono uguali.
\item Se da cose uguali sono sottratte cose uguali, i resti sono uguali.
\item Cose che coincidono fra loro sono uguali.
\item Il tutto è maggiore della parte.
\end{enumerate}

\paragraph{Postulati di Euclide}
\begin{enumerate}[label=\Roman{*}.]
\item Si possa condurre una linea retta da un qualsiasi punto ad ogni altro punto.
\item Un segmento si possa prolungare indefinitamente in linea retta.
\item Si possa descrivere un cerchio con qualsiasi centro e qualsiasi raggio.
\item Tutti gli angoli retti siano uguali tra loro.
\item Se una retta che taglia due rette forma dallo stesso lato angoli interni la cui somma è minore di due angoli retti, prolungando illimitatamente le due rette, esse si incontreranno dalla parte dove i due angoli sono minori di due retti.

\begin{minipage}{.49\textwidth}
\centering\input{./lbr/chap01/fig003_euc.pgf}
\end{minipage}\hfil
\begin{minipage}{.45\textwidth}
Nella figura a lato, la retta $a$ taglia le rette $b$ e $c$, formando sul lato destro due angoli la cui somma è minore di due angoli retti. Prolungando opportunamente le rette $b$ e $c$, risulta che esse si incontrano sul lato destro della figura.
\end{minipage}
\end{enumerate}

Nell'impostazione assiomatica moderna di Hilbert, gli assiomi hanno la funzione di definire implicitamente gli enti primitivi, cioè di fissare le proprietà alle quali questi enti devono soddisfare. Hilbert aggiunge inoltre altri assiomi che Euclide stesso non aveva esplicitato chiaramente.

\subsubsection*{Assiomi di Hilbert}\label{sect:ass_Hilbert}

L'esposizione che segue è una semplificazione degli assiomi del grande matematico tedesco.\footnote{chi volesse studiare direttamente il testo originale può consultare \url{http://www.gutenberg.org/files/17384/17384-pdf.pdf} [ultima consultazione 20.03.2014].}

Hilbert assume come enti primitivi della geometria piana il \emph{punto} e la \emph{retta}, come relazioni primitive l'appartenenza di un punto ad una retta, il giacere di un punto tra altri due punti, e la congruenza di segmenti.

\paragraph{Assiomi di appartenenza} ``giacere su''
\begin{enumerate}[label=\Roman{*}.]
\item Dati due punti distinti, esiste una e una sola retta che contiene entrambi i punti.
\item Ogni retta contiene almeno due punti. Esistono almeno tre punti che non giacciono sulla stessa retta (figura~\ref{fig:1.3}).
\item Dati tre punti non allineati, esiste uno e un solo piano che contiene tutti e tre i punti. Ogni piano contiene almeno un punto (figura~\ref{fig:1.4}).
\item Se due punti di una retta giacciono su un piano, allora anche tutti gli altri punti della retta giacciono su questo piano (figura~\ref{fig:1.5}).
\item Se un punto giace su due piani distinti, allora esiste almeno un altro punto giacente su entrambi questi piani.
\item Esistono almeno quattro punti che non giacciono sullo stesso piano.
\end{enumerate}

\begin{figure}[b,t,h]
 \begin{minipage}[b]{.32\textwidth}
 \centering
 \input{./lbr/chap01/fig004_assioma2.pgf}
 \caption{Assioma II}\label{fig:1.3}
 \end{minipage}
 \begin{minipage}[b]{.32\textwidth}
 \centering
 \input{./lbr/chap01/fig005_assioma3.pgf}
 \caption{Assioma III}\label{fig:1.4}
 \end{minipage}
 \begin{minipage}[b]{.32\textwidth}
 \centering
 \input{./lbr/chap01/fig006_assioma4.pgf}
 \caption{Assioma IV}\label{fig:1.5}
 \end{minipage}
\end{figure}

\paragraph{Assiomi di ordinamento} ``stare fra''
\begin{enumerate}[label=\Roman{*}.]
\setcounter{enumi}{6}
\item Se un punto $B$ giace fra i punti $A$ e $C$, allora i punti $A$, $B$ e $C$ sono tre punti distinti sulla stessa retta, e $B$ giace fra $C$ ed $A$ (figura~\ref{fig:1.6}).
\item Dati due punti $A$ e $C$, esiste almeno un punto $B$, sulla retta $AC$, giacente fra di essi.
\item Dati tre punti qualsiasi di una retta, uno e uno solo di essi giace fra gli altri due.
\end{enumerate}

\begin{figure}[htb]
 \centering
 \input{./lbr/chap01/fig007_assioma7.pgf}
 \caption{Assioma VII}\label{fig:1.6}
\end{figure}

Gli ultimi assiomi ci permettono di dedurre il seguente teorema.
\begin{teorema}
Tra due punti di una retta esiste sempre una quantità illimitata di altri punti.
\end{teorema}
\begin{proof}
Data una retta $r$ e due suoi punti $A$ e $B$, per l'assioma~VIII sappiamo che esiste un terzo punto $C$ sulla retta $r$ che giace tra $A$ e $B$. Ma allora esiste un punto $D$ su $r$ che giace tra $A$ e $C$ e un punto $E$ che giace tra $C$ e $B$. Per lo stesso assioma esisterà un punto tra $A$ e $D$, uno tra $D$ e $C$, uno tra $C$ e $B$ e così via.
\end{proof}
\begin{center}
\input{./lbr/chap01/fig010_teo_dens_retta.pgf}
\end{center}
\begin{definizione}
Si chiama \emph{segmento} $AB$ l'insieme dei punti $A$ e $B$ e di tutti quelli che stanno sulla retta tra $A$ e $B$.
\end{definizione}
Gli assiomi di ordinamento ci permettono di dare anche la seguente

\begin{definizione}
Presi quattro punti $A$, $B$, $C$, $O$ su una retta, in modo che $B$ stia tra $A$ e $O$ e $O$ stia tra $A$ e $C$ possiamo dire che $A$ e $B$ \emph{stanno dalla medesima parte} rispetto a $O$, mentre $A$ e $C$ non stanno dalla medesima parte rispetto a $O$.
\end{definizione}
\begin{center}
\input{./lbr/chap01/fig011_def1.pgf}
\end{center}

\osservazione Trascuriamo in questa trattazione elementare l'\emph{assioma di Pasch}\footnote{chiamato così in onore del matematico tedesco Moritz Pasch (1843 - 1930) che ne mise in evidenza l'indeducibilità dagli altri assiomi di Euclide, è uno degli assiomi che Hilbert aggiunse ai postulati di Euclide per renderli completi. Il suo enunciato è il seguente: <<Dati un triangolo nel piano, una retta che ne attraversi un lato in un punto che non sia un estremo, deve necessariamente intersecare un altro dei due lati o il vertice in comune tra essi.>>} (X) e l'\emph{assioma delle parallele}\footnote{si tratta del V postulato di Euclide, anche se nella tradizione didattica moderna esso viene in genere sostituito dall'assioma di Playfair (più restrittivo): <<Data una qualsiasi retta $r$ ed un punto $P$ non appartenente ad essa, è possibile tracciare per $P$ una ed una sola retta parallela alla retta $r$ data.>>} (XI).

\paragraph{Assiomi di congruenza} ``essere congruente a''
\begin{enumerate}[label=\Roman{*}.]
\setcounter{enumi}{11}
\item \emph{Assioma del trasporto di un segmento}. Se $A$, $B$ sono due punti di una retta $r$ e $A'$ è un punto sulla stessa retta (o fissato su un'altra retta $r'$), si può sempre trovare un punto $B'$ sulla retta $r$ (o su $r'$), da una data parte rispetto ad $A'$, tale che il segmento $AB$ sia congruente al segmento $A'B'$ (figura~\ref{fig:1.7}).
\item La relazione di congruenza tra segmenti è transitiva, cioè se $A'B'$ è congruente ad $AB$ e $A''B''$ è congruente ad $AB$ allora $A'B'$ è congruente ad $A''B''$.
\item Siano $AB$ e $BC$ segmenti su una retta $r$ privi di punti comuni a parte $B$, e siano $A'B'$ e $B'C'$ segmenti su una retta $r'$ privi di punti comuni a parte $B'$. Se $AB\cong A'B'$ e $BC\cong B'C'$, allora  $AC\cong A'C'$ (figura~\ref{fig:1.8}).
\end{enumerate}

\begin{figure}[htb]
 \begin{minipage}[b]{.5\textwidth}
 \centering
 \input{./lbr/chap01/fig008_assioma12.pgf}
 \caption{Assioma XII}\label{fig:1.7}
 \end{minipage}
 \begin{minipage}[b]{.5\textwidth}
 \centering
 \input{./lbr/chap01/fig009_assioma14.pgf}
 \caption{Assioma XIV}\label{fig:1.8}
 \end{minipage}
\end{figure}

Prima di proseguire con gli altri assiomi premettiamo le seguenti definizioni.
\begin{definizione}
Chiamiamo \emph{semiretta} la parte di retta costituita da un punto di essa, detto origine della semiretta, e da tutti i punti che stanno dalla stessa parte rispetto all'origine.
\end{definizione}

\begin{center}
 \input{./lbr/chap01/fig012_def_semiretta.pgf}
\end{center}

\begin{definizione}
Si dice \emph{angolo} ciascuna delle due parti in cui un piano è diviso da due semirette aventi l'origine in comune; le semirette si dicono \emph{lati} dell'angolo; l'origine comune alle due semirette si dice \emph{vertice} dell'angolo (figura~\ref{fig:1.9}).
\end{definizione}
\begin{figure*}[b,t,h]
\centering  \input{./lbr/chap01/fig013_def_angolo.pgf}
\caption{Le semirette $r$ e $s$, aventi l'origine $V$ comune, individuano due regioni del piano ognuna delle quali è detta \emph{angolo}.}\label{fig:1.9}
\end{figure*}

L'angolo individuato da tre punti $A$, $B$, $C$ è l'angolo formato dalla semiretta con origine $B$ e passante per $A$ e dalla semiretta con origine $B$ e passante per $C$. Questo angolo si indica con il simbolo $A\widehat{B}C$. Nei disegni si usa indicare l'angolo con un archetto che indica la parte di piano considerata.

\begin{enumerate}[label=\Roman{*}.]
\setcounter{enumi}{14}
\item Dati un angolo $A\widehat{B}C$ ed una semiretta $B'C'$, esistono e sono uniche due semirette $B'D$ e $B'E$, tali che sia l'angolo $D\widehat{B'}C'$ che $E\widehat{B'}C'$ sono congruenti all'angolo $A\widehat{B}C$ (figura~\ref{fig:1.10});
\begin{figure}[b,t,h]
 \centering \input{./lbr/chap01/fig014_assioma15.pgf}
 \caption{Assioma XV}\label{fig:1.10}
\end{figure}
\item La relazione di congruenza tra angoli è transitiva, cioè se  $A'\widehat{B'}C'$ e  $A''\widehat{B''}C''$ sono congruenti ad $A\widehat{B}C$, allora  $A'\widehat{B'}C' \equiv A''\widehat{B''}C''$.
\end{enumerate}

\paragraph{Assioma di continuità}

\begin{enumerate}[label=\Roman{*}.]
\setcounter{enumi}{16}
\item \emph{Assioma di Archimede}. Sulla retta che unisce due punti qualsiasi $A$ e $B$ si prende un punto $A_1$, quindi si prendono i punti $A_2$, $A_3$, $A_4$, \ldots in modo che $A_1$ sia tra $A$ e $A_2$, $A_2$ tra $A_1$ e $A_3$, $A_3$ tra $A_2$ e $A_4$, ecc. e che  $AA_1\equiv A_1A_2\equiv A_2A_3\equiv A_3A_4\equiv\ldots$ allora tra tutti questi punti esiste sempre un punto $A_n$ tale che $B$ sta tra $A$ e $A_n$ (figura~\ref{fig:1.11}).
\begin{figure}[b,t,h]
 \centering \input{./lbr/chap01/fig015_assioma17.pgf}
 \caption{Assioma di Archimede (XVII)}\label{fig:1.11}
\end{figure}
\end{enumerate}

\paragraph{Assioma di completezza}

\begin{enumerate}[label=\Roman{*}.]
\setcounter{enumi}{17}
\item Ad un sistema di punti, linee rette e piani è impossibile aggiungere altri elementi in modo tale che il sistema, così generalizzato, formi una nuova geometria obbediente a tutti i cinque gruppi di assiomi. In altre parole, gli elementi della geometria formano un sistema che non è suscettibile di estensione, nel caso in cui si considerino validi i cinque gruppi di assiomi.
\end{enumerate}

\vspazio\ovalbox{\risolvii \ref{ese:1.33}, \ref{ese:1.34}, \ref{ese:1.36}, \ref{ese:1.37}, \ref{ese:1.38}, \ref{ese:1.39}, \ref{ese:1.40}, \ref{ese:1.41}, \ref{ese:1.42}}


\section{Prime definizioni}\label{sect:prime_definizioni}

\subsection{Semirette e segmenti}

Nel paragrafo precedente abbiamo già introdotto alcune definizioni di base, necessarie per enunciare tutti i postulati della geometria secondo l'assiomatizzazione di Hilbert. In questo paragrafo costruiamo le prime definizioni. Per comodità del lettore riportiamo anche quelle già date.

Partiamo dalla nozione generica di figura.
\begin{definizione}
Si chiama \emph{figura} un qualsiasi insieme, non vuoto, di punti.
\end{definizione}
Questa definizione fa riferimento soltanto all'ente primitivo geometrico di punto.

Lo spazio non è considerato un ente primitivo, in quanto può essere ottenuto dalla seguente definizione.
\begin{definizione}
Si chiama \emph{spazio} l'insieme di tutti i punti.
\end{definizione}
Risulta pertanto che una figura è un qualsiasi sottoinsieme dello spazio.

In base agli assiomi di ordinamento un qualunque punto $P$ su una retta divide la retta in due parti, una è costituita dai punti che ``seguono'' $P$, l'altra è costituita dai punti che ``precedono'' $P$.
\begin{definizione}
Si chiama \emph{semiretta} la parte di retta costituita da un punto di essa, detto origine della semiretta, e da tutti i punti che stanno dalla stessa parte rispetto all'origine.
\end{definizione}
Solitamente una semiretta viene indicata con una lettera latina minuscola.

Prendendo due qualsiasi rette dello spazio esse si possono trovare in diverse posizioni reciproche, cioè una rispetto all'altra.
\begin{definizione}
Due rette che appartengono ad uno stesso piano si dicono \emph{complanari}, altrimenti si dicono \emph{sghembe}.
\end{definizione}

\begin{definizione}
Due rette complanari $r$ ed $s$ che non hanno nessun punto in comune si dicono \emph{parallele} e si scrive $r\parallel s$.
\end{definizione}

\begin{definizione}
Due rette che hanno un solo punto in comune si dicono \emph{incidenti}.
\end{definizione}

\begin{definizione}
Se due rette hanno almeno due punti in comune sono \emph{coincidenti}.
\end{definizione}

\begin{figure}[hbt]
 \centering \input{./lbr/chap01/fig016_tipi_rette.pgf}
 \caption{Relazioni tra rette complanari}\label{fig:1.12}
\end{figure}

\osservazione Due rette non parallele possono appartenere a piani diversi, in questo caso non avranno punti in comune, sono cioè sghembe. Viceversa se due rette hanno un punto in comune allora sono sicuramente complanari. Inoltre, se hanno più di un punto in comune le rette coincidono, in questo caso ci sono infiniti piani che le contengono. 

\begin{figure}[!htb]
	\centering\input{./lbr/chap01/fig020_fascio_proprio_rette.pgf}
	\caption{Fascio proprio di rette}\label{fig:1.16}
\end{figure}

\begin{definizione}
L'insieme di tutte le rette di un piano che passano per uno stesso punto è detto \emph{fascio proprio di rette}, il punto in comune a tutte le rette si dice \emph{centro del fascio} (figura~\ref{fig:1.16}).
\end{definizione}

Prendendo su una retta due punti $A$ e $B$, la retta resta divisa in tre parti: la semiretta di origine $A$ che non contiene $B$, la parte costituita dai punti compresi tra $A$ e $B$ e la semiretta di origine $B$ che non contiene $A$.

\begin{definizione}
Si chiama \emph{segmento} $AB$ l'insieme dei punti $A$ e $B$ e di tutti quelli che stanno tra $A$ e $B$.
I punti $A$ e $B$ si dicono \emph{estremi} del segmento.
\end{definizione}
Un segmento viene indicato con le due lettere maiuscole dei suoi estremi.
\begin{figure}[bth]
 \centering \input{./lbr/chap01/fig017_segmento.pgf}
 \caption{I punti $A$ e $B$ formano le due semirette $r$ ed $s$, e il segmento $AB$}\label{fig:1.13}
\end{figure}

Due segmenti nel piano possono trovarsi in diverse posizioni reciproche. Alcune di esse hanno un interesse per la geometria.
\begin{definizione}
Due segmenti si dicono \emph{consecutivi} se hanno in comune soltanto un estremo (figura~\ref{fig:1.14}).
\end{definizione}
\begin{figure}[bth]
 \centering \input{./lbr/chap01/fig018_def11.pgf}
 \caption{I segmenti $AB$ e $BC$ sono consecutivi perché hanno in comune solo il punto~$B$ che è un estremo di entrambi; $DE$ e $FG$ non sono consecutivi perché hanno in comune solo il punto $F$ ma esso non è estremo del segmento $DE$; $HI$ e $LM$ non sono consecutivi perché non hanno nessun punto in comune.}\label{fig:1.14}
\end{figure}

\begin{definizione}
Due segmenti si dicono \emph{adiacenti} se sono consecutivi ed appartengono alla stessa retta (figura~\ref{fig:1.15}).
\end{definizione}
\begin{figure}[tbh]
 \centering \input{./lbr/chap01/fig019_def12.pgf}
 \caption{I segmenti $AB$ e $BC$ sono adiacenti perché hanno in comune solo l'estremo $B$ e giacciono sulla stessa retta; i segmenti $DE$ e $FG$, pur giacendo sulla stessa retta, non sono adiacenti poiché non hanno alcun punto in comune; i segmenti $HI$ e $LM$ giacciono sulla stessa retta ma non sono adiacenti poiché hanno più di un punto in comune.}\label{fig:1.15}
\end{figure}

\ovalbox{\risolvii \ref{ese:1.43}, \ref{ese:1.44}, \ref{ese:1.45}, \ref{ese:1.46}, \ref{ese:1.47}, \ref{ese:1.48}, \ref{ese:1.49}, \ref{ese:1.50}}

\subsection{Semipiani e angoli}

\begin{definizione}
Si dice \emph{semipiano} di origine la retta $r$ la figura formata dalla retta $r$ e da una delle due parti in cui essa divide il piano (figura~\ref{fig:1.17}).
\end{definizione}
\begin{figure}[b,t,h]
 \centering\input{./lbr/chap01/fig021_def13.pgf}
  \caption{Semipiani opposti}\label{fig:1.17}
\end{figure}
In un piano ${\pi}$, una qualsiasi retta $r \subset \pi$ dà origine a due semipiani distinti, che si dicono semipiani \emph{opposti}.

\begin{definizione}
Una figura si dice \emph{convessa} se, considerati due suoi qualsiasi punti, il segmento che li unisce è contenuto nella figura. Si dice \emph{concava} se esistono almeno due punti per i quali il segmento che li unisce non è interamente contenuto nella figura (figura~\ref{fig:1.18}).
\end{definizione}
\begin{figure}[b,t,h]
 \centering \input{./lbr/chap01/fig022_def14.pgf}
 \caption{La figura $ F $ è convessa, per qualsiasi coppia di punti interni a $ F $ il segmento che li unisce è interamente nella figura; la figura $ G $ è concava perché unendo i punti $ P $ e $ Q $ si ha un segmento che cade in parte esternamente alla figura.}\label{fig:1.18}
\end{figure}

Ricordiamo la definizione di angolo già data: si dice \emph{angolo} ciascuna delle due parti in cui un piano è diviso da due semirette aventi l'origine in comune; le semirette si dicono \emph{lati} dell'angolo; l'origine comune alle due semirette si dice \emph{vertice} dell'angolo (figura~\ref{fig:1.9}).

\begin{definizione}
Un angolo si dice \emph{piatto} se i suoi lati sono uno il prolungamento dell'altro.
\end{definizione}

\begin{definizione}
Un angolo si dice \emph{nullo} se è costituito solo da due semirette sovrapposte.
\end{definizione}

\begin{definizione}
\`E detto \emph{angolo giro} l'angolo che ha per lati due semirette sovrapposte e che contiene tutti i punti del piano (figura~\ref{fig:1.19}).
\end{definizione}
\begin{figure}[bth]
 \centering \input{./lbr/chap01/fig023_angolo_piatto_e_giro.pgf}
 \caption{L'angolo  $\widehat{ab}$ a sinistra è piatto (sia quello sopra che quello sotto), gli angoli a destra, individuati dalle semirette coindicenti con origine in $O$, sono rispettivamente un angolo giro (quello esterno) e un angolo nullo (quello interno).}\label{fig:1.19}
\end{figure}

\begin{definizione}
Un angolo, i cui lati non appartengono alla stessa retta, si dice \emph{concavo} se contiene i prolungamenti dei lati, se non li contiene si dice \emph{convesso}.
\end{definizione}

\begin{figure*}[htb]
\centering  \input{./lbr/chap01/fig024_angolo.pgf}
\caption{L'angolo concavo è quello in giallo in quanto contiene i prolungamenti dei lati (punteggiati)}\label{fig:1.20}
\end{figure*}

Quando si disegna un angolo è utile, oltre a disegnare le semirette e l'origine, indicare con un archetto quale dei due angoli si intende considerare.

\begin{figure}[htb]
 \centering \input{./lbr/chap01/fig025_angolo.pgf}
\caption{Per indicare che l'angolo da considerare è quello convesso e non quello concavo si è usato un archetto in prossimità del vertice $O$}\label{fig:1.21}
\end{figure}

Per indicare gli angoli si usano diverse convenzioni:
\begin{itemize*}
\item  $\widehat{ab}$: se si conoscono i nomi delle semirette che ne costituiscono i lati;
\item  $A\widehat{O}B$: se si conoscono i nomi del vertice e di due punti sui lati;
\item  $\alpha$, $\beta$, $\gamma$, \ldots{} (una lettera greca): per indicare direttamente l'angolo.
\end{itemize*}
I primi due modi di indicare l'angolo non individuano con chiarezza di quale dei due angoli si tratta. Solitamente si intende l'angolo convesso, quando si vuole indicare l'angolo concavo bisogna dirlo esplicitamente.

Anche per gli angoli si danno le definizioni di angoli consecutivi e angoli adiacenti, in parte simili a quelle date per i segmenti.

\begin{definizione}
Due angoli si dicono \emph{consecutivi} se hanno il vertice e un lato comune e giacciono da parte opposta rispetto al lato comune.
\end{definizione}

\begin{figure}[htb]
 \centering \input{./lbr/chap01/fig026_angoli_consecutivi.pgf}
\caption{Nella figura gli angoli  $\widehat{ab}$ e $\widehat{bc}$  sono consecutivi perché hanno il vertice e il lato $ b $ in comune;  $\widehat {a'b'}$ e $\widehat {b'c'}$  non sono consecutivi perché non hanno il vertice in comune;  $\widehat {a''b''}$ e $\widehat {a''c''}$ non sono consecutivi perché non giacciono da parti opposte rispetto al lato in comune $a''$}\label{fig:1.22}
\end{figure}

\begin{definizione}
Due angoli si dicono \emph{adiacenti} se sono consecutivi e se i lati non comuni giacciono sulla stessa retta.
\end{definizione}

\begin{figure}[htb]
 \centering \input{./lbr/chap01/fig027_angoli_adiacenti.pgf}
\caption{I due angoli $\widehat{ab}$ e $\widehat{bc}$ sono adiacenti perché sono consecutivi e i lati $a$ e $c$ sono uno il prolungamento dell'altro; i due angoli $\widehat{de}$ ed $\widehat{ef}$ non sono adiacenti in quanto $d$ non è il prolungamento di $f$; gli angoli $\widehat{de}$ e $\widehat{df}$ sono adiacenti in quanto $f$ è il prolungamento di $e$}\label{fig:1.23}
\end{figure}

\begin{definizione}
Due angoli convessi si dicono \emph{opposti al vertice} se i lati del primo sono i prolungamenti dei lati dell'altro.
\end{definizione}

\begin{figure}[htb]
 \centering \input{./lbr/chap01/fig028_angoli_opposti_al_vertice.pgf}
\caption{Gli angoli formati dalle semirette a sinistra sono opposti al vertice; gli angoli formati dalle semirette a destra non lo sono}\label{fig:1.24}
\end{figure}

\vspazio\ovalbox{\risolvii \ref{ese:1.51}, \ref{ese:1.52}, \ref{ese:1.53}, \ref{ese:1.54}, \ref{ese:1.55}, \ref{ese:1.56}, \ref{ese:1.57}, \ref{ese:1.58}, \ref{ese:1.59}, \ref{ese:1.60}, \ref{ese:1.61}, \ref{ese:1.62}, \ref{ese:1.63},
}

\ovalbox{\ref{ese:1.64}, \ref{ese:1.65}}


\section{Confronto e operazioni tra segmenti e angoli}\label{sect:operazioni_segmenti_angoli}

\subsection{Premessa intuitiva}

Nel linguaggio comune usiamo la parola ``uguale'' con un significato generico, spesso per indicare due oggetti che si assomigliano: due macchine uguali, due orologi uguali,~\ldots{} In aritmetica e in algebra usiamo la parola ``uguale'' per indicare oggetti matematici perfettamente uguali. Per esempio, $2=2$, ogni numero infatti è uguale solo a se stesso. Scriviamo anche $3+2=5$, per dire che il numero che si ottiene dalla somma di 3 e 2 è proprio il numero 5. Nei polinomi si enuncia il principio di identità dei polinomi, in base al quale due polinomi sono uguali se si possono scrivere formalmente allo stesso modo.

In geometria, usiamo il termine ``uguale'' per indicare due figure coincidenti nella forma e nella posizione. In altre parole due figure sono \emph{uguali} solo se sono esattamente la stessa figura. Tuttavia, in geometria siamo interessati a studiare soprattutto figure che senza essere del tutto identiche hanno delle caratteristiche in comune. Vediamo prima degli esempi intuitivi e successivamente tratteremo lo stesso tema ma in modo formalmente corretto.

\begin{figure}[htb]
\centering\input{./lbr/chap01/fig029_figure.pgf}\qquad\qquad
\input{./lbr/chap01/fig030_figure.pgf}
\end{figure}

Le figure (a) e (b), sopra riportate, hanno la stessa forma ma una è più grande dell'altra, la seconda infatti è stata ottenuta dalla prima raddoppiando la lunghezza di ogni lato: in geometria tali figure si dicono \emph{simili}.

Le figure (c) e (d), invece, non hanno la stessa forma e non si somigliano affatto, però le loro superfici hanno la stessa estensione, in quanto sono costituite dallo stesso numero di quadratini: in geometria tali figure si dicono \emph{equivalenti}.

\begin{figure}[htb]
\centering\input{./lbr/chap01/fig031_figure.pgf}\qquad\qquad
\input{./lbr/chap01/fig032_figure.pgf}
\end{figure}

Le figure (e) ed (f) hanno la stessa forma e le stesse dimensioni ma sono in posizioni differenti. \`E comunque possibile spostarle una sull'altra e farle coincidere. Usualmente le chiamiamo figure uguali, ma più precisamente in geometria tali figure si dicono \emph{congruenti}.

Le figure (g) e (h) hanno la stessa forma e le stesse dimensioni (per rendersene conto basta ruotare, per esempio, la seconda figura in senso antiorario e poi trascinarla sulla prima per sovrapporla). Anche queste figure sono dette uguali nel linguaggio comune, ma in geometria si dicono \emph{congruenti}.

Le figure (i) e (j) hanno stessa forma e stesse dimensioni, tuttavia non si riesce a trasportare l'una sull'altra muovendole nel piano, né trascinandole, né ruotandole. Per farlo è necessario ribaltarne una facendola uscire dal piano, poiché le due figure sono una l'immagine speculare dell'altra. In geometria tali figure sono dette \emph{inversamente congruenti}.

\begin{figure}[htb]
\centering\input{./lbr/chap01/fig033_figure.pgf}\label{fig:figure_i_j}
\end{figure}

\osservazione Per ribaltare una figura occorre una dimensione in più rispetto a quelle della figura, precisamente se si tratta di due figure piane (che hanno due dimensioni: lunghezza e larghezza)  occorre avere la terza dimensione per effettuare un ribaltamento; se siamo su una retta (una sola dimensione: la lunghezza) occorre la seconda dimensione per ribaltare un segmento.

Per renderci conto di quanto accade con le figure solide, possiamo pensare ai palmi delle nostre mani che con buona approssimazione si possono considerare inversamente congruenti: esse possono essere giunte, ma non sovrapposte. Infatti non è possibile vedere le proprie mani sovrapposte, entrambe dal dorso o entrambe dal palmo, con le dita rivolte verso l'alto.

\subsection{La congruenza}

Secondo il punto di vista del matematico tedesco Felix Klein (1848-1925), la geometria è lo studio delle proprietà delle figure che sono invarianti rispetto a certe trasformazioni. Nello studio della geometria euclidea, quella che tratteremo in questo Tema, ci occupiamo delle proprietà delle figure geometriche invarianti rispetto ai movimenti rigidi, cioè rispetto a quei movimenti che conservano forma e dimensioni delle figure. Queste trasformazioni vengono anche dette \emph{isometrie} (si intuisce dalla radice etimologica che si parla di stessa misura): significa che viene stabilita una corrispondenza biunivoca tra i punti di due figure congruenti in modo da ``mantenere'' le distanze.

\begin{definizione}
Diciamo che due figure $F$ e $G$ sono \emph{congruenti} quando esiste un movimento rigido che le sovrappone perfettamente. In simboli $F\cong G$.
\end{definizione}

Nella Premessa a questo paragrafo abbiamo dato un'idea intuitiva e sperimentale del concetto di congruenza. Ma per esplicitarlo matematicamente dobbiamo utilizzare gli assiomi di congruenza di Hilbert che abbiamo enunciato nella sezione~\ref{sect:ass_Hilbert}. Ne riportiamo alcuni per comodità del lettore.


\subsubsection{Assiomi di congruenza}

\begin{enumerate}[label=\Roman{*}.]
\setcounter{enumi}{2}
\item \emph{Assioma del trasporto di un segmento}. Se $A$ e $B$ sono due punti di una retta $a$ e $A'$ è un punto sulla stessa retta o su un'altra retta $a'$, si può sempre trovare un punto $B'$ sulla retta $a$ o su $a'$, da una data parte rispetto ad $A'$, tale che il segmento $AB$ sia congruente al segmento $A'B'$.
\end{enumerate}
Questo assioma afferma che, fissato un punto $A'$ su una retta $a'$, è sempre possibile trasportare un qualunque segmento $AB$ in modo che l'estremo $A$ coincida con $A'$ e il segmento stia sulla retta $a'$.

\begin{enumerate}[label=\Roman{*}.]
\setcounter{enumi}{3}
\item La relazione di congruenza tra segmenti è \emph{transitiva}, cioè se $A'B'$ e $A''B''$ sono entrambi congruenti ad $AB$, allora $A'B'$ è congruente a $A''B''$.
\end{enumerate}
La relazione di congruenza tra segmenti è allora un relazione di equivalenza, in quanto gode delle proprietà:
\begin{enumeratea}
\item \emph{riflessiva}: ogni segmento è congruente a se stesso;
\item \emph{simmetrica}: se $AB$ è congruente a $A'B'$ allora anche $A'B'$ è congruente ad $AB$;
\item \emph{transitiva}: se $AB$ è congruente ad $A'B'$ e $A'B'$ è congruente ad $A''B''$, allora $AB$ è congruente ad $A''B''$.
\end{enumeratea}

\begin{definizione}
Si dice \emph{lunghezza di un segmento} la classe di equivalenza dei segmenti congruenti tra di loro, cioè l'insieme di tutti i segmenti che sono congruenti tra di loro.
\end{definizione}

\begin{enumerate}[label=\Roman{*}.]
\setcounter{enumi}{4}
\item \emph{Assioma del trasporto di un angolo}. Dati un angolo $A\widehat{B}C$ ed una semiretta $B'C'$ , esistono e sono uniche due semirette $B'D$ e $B'E$, tali che l'angolo $D\widehat{B'}C'$ risulti congruente all'angolo $D\widehat{B}C$ e l'angolo $E\widehat{B'}C'$ risulti congruente all'angolo $D\widehat{B}C$.
\end{enumerate}
Questo assioma ci garantisce che è sempre possibile trasportare un angolo su una qualsiasi semiretta, facendo coincidere il vertice dell'angolo con l'origine della semiretta e un lato dell'angolo con la semiretta stessa.

\begin{enumerate}[label=\Roman{*}.]
\setcounter{enumi}{5}
\item La relazione di congruenza tra angoli è \emph{transitiva}, cioè se $A'\widehat{B'}C'$ e $A''\widehat{B''}C''$ sono entrambi congruenti ad $A\widehat{B}C$, allora $A'\widehat{B'}C'$ è congruente a $A''\widehat{B''}C''$.
\end{enumerate}

Quindi anche la relazione di congruenza tra gli angoli è una relazione di equivalenza, gode cioè delle proprietà \emph{riflessiva}, \emph{simmetrica} e \emph{transitiva}.

\begin{definizione}
Si dice \emph{ampiezza di un angolo} la classe di equivalenza degli angoli congruenti tra di loro, cioè l'insieme di tutti gli angoli che sono congruenti tra di loro.
\end{definizione}

Aggiungiamo che:
\begin{itemize*}
\item tutte le rette sono fra loro congruenti;
\item tutte le semirette sono fra loro congruenti;
\item tutti i piani sono fra loro congruenti.
\end{itemize*}

\subsection{Confronto di segmenti}

Per confrontare l'altezza di due persone e vedere chi è più alto, le facciamo mettere affiancate in modo che i piedi stiano allo stesso livello, dopodiché confrontiamo l'estremità della testa: è più alto chi ha l'estremità della testa più in alto. Un procedimento analogo si fa per confrontare due segmenti.

Per confrontare due segmenti $AB$ e $CD$, facciamo in modo che con un movimento rigido gli estremi $A$ e $C$ coincidano, con una rotazione intorno al punto $A$ facciamo in  modo che coincidano anche le rette $AB$ e $CD$ e che gli estremi $B$ e $D$ stiano dalla stessa parte rispetto ad $A$ e $C$.

\begin{figure}[htb]
\centering\input{./lbr/chap01/fig034_cfr_segmenti.pgf}
\caption{Confronto di due segmenti}
\end{figure}

A questo punto sono possibili tre situazioni:
\begin{itemize*}
\item $B$ cade dopo l'estremo $D$, allora diciamo che $AB$ è \emph{maggiore} di $CD$ e scriviamo $AB>CD$;
\item $B$ cade esattamente su $D$, allora i due segmenti sono \emph{congruenti} e scriviamo $AB\cong CD$;
\item $B$ cade tra $C$ e $D$, allora diciamo che $AB$ è \emph{minore} di $CD$ e scriviamo $AB<CD$.
\end{itemize*}

\subsection{Confronto di angoli}

Per confrontare due angoli $A\widehat{B}C$ e $D\widehat{E}F$, portiamo con un movimento rigido il vertice $B$ sul vertice $E$, con una rotazione portiamo a coincidere la semiretta $BA$ con la semiretta $EF$, in modo che le altre due semirette, $BC$ e $ED$, stiano dalla stessa parte rispetto a $BA$.

\begin{figure}[htb]
\centering\input{./lbr/chap01/fig035_cfr_angoli.pgf}
\caption{Confronto di due angoli}
\end{figure}

A questo punto si possono avere tre situazioni distinte:
\begin{itemize*}
\item il lato $EF$ cade internamente all'angolo $A\widehat{B}C$ e quindi diciamo che $A\widehat{B}C$ è \emph{maggiore} di $D\widehat{E}F$: $A\widehat{B}C>D\widehat{E}F$;
\item il lato $EF$ cade esattamente su $BC$ e quindi i due angoli sono \emph{congruenti}: $A\widehat{B}C\cong D\widehat{E}F$;
\item il lato $EF$ cade esternamente all'angolo $A\widehat{B}C$ e quindi diciamo che $A\widehat{B}C$ è \emph{minore} di $D\widehat{E}F$: $A\widehat{B}C<D\widehat{E}F$.
\end{itemize*}

\subsection{Operazioni con i segmenti}

\paragraph{Somma di due segmenti.} La somma di due segmenti $AB$ e $CD$ è il segmento $AD$ che si ottiene trasportando con un movimento rigido il segmento $CD$ in modo che $AB$ e $CD$ siano adiacenti, con l'estremo $B$ coincidente con $C$. Scriviamo $AB + CD \cong AD$, usando l'usuale simbolo di addizione.

\begin{figure}[htb]
\centering\input{./lbr/chap01/fig036_somma_segmenti.pgf}
\caption{Somma di due segmenti. Il segmento $AD$ è la somma dei segmenti $AB$ e $CD$}
\end{figure}

\paragraph{Differenza di due segmenti.} La differenza di due segmenti $AB$ e $CD$, con $AB>CD$, è il segmento $DB$ che si ottiene sovrapponendo $AB$ e $CD$ facendo coincidere l'estremo $A$ con l'estremo $C$. Scriviamo $AB-CD \cong DB$.

\begin{figure}[htb]
\centering\input{./lbr/chap01/fig037_diff_segmenti.pgf}
\caption{Differenza di due segmenti. Il segmento $DB$ è la differenza dei segmenti $AB$ e $CD$}
\end{figure}

\paragraph{Multiplo di un segmento.} Il multiplo secondo $m$, numero naturale diverso da 0, di un segmento $AB$ è il segmento $AC$ che si ottiene sommando $m$ volte il segmento $AB$ a se stesso.

\begin{figure}[htb]
\centering\input{./lbr/chap01/fig038_mult_segmento.pgf}
\caption{Multiplo di un segmento. Il segmento $AC$ è il multiplo secondo 3 di $AB$, cioè $AC\cong 3\cdot AB$}
\end{figure}

Se $m=0$, il multiplo secondo $m$ di qualsiasi segmento $AB$ è il segmento nullo, ove per segmento nullo intendiamo un qualsiasi segmento in cui gli estremi coincidono, cioè il segmento ridotto a un solo punto.

\paragraph{Sottomultiplo di un segmento.} Il sottomultiplo secondo $n$, numero naturale diverso da 0, di un segmento $AB$ è un segmento $AC$ tale che $AB\cong n\cdot AC$. Si può anche scrivere $AC \cong \dfrac{1}{n}\cdot AB$.

In generale, il segmento $AC\cong\dfrac{m}{n}\cdot AB$ si ottiene dividendo $AB$ in $n$ parti uguali ottenendo il segmento $AD$ e poi sommando $m$ segmenti congruenti ad $AD$.

\begin{figure}[htb]
\centering\input{./lbr/chap01/fig039_sottomult_segmento.pgf}
\caption{Sottomultiplo di un segmento. Il segmento $AC$ è congruente a $\dfrac{7}{4}$ di $AB$, cioè $AC\cong\dfrac{7}{4}\cdot AB$, infatti $AB$ è stato suddiviso in 4 parti uguali e $AC$ è costituito da 7 di tali parti}
\end{figure}

\begin{definizione}
Dato un segmento $AB$ si chiama \emph{punto medio di un segmento} il punto $M$ interno al segmento che lo divide in due parti tra loro congruenti ($AM\cong MB$).
\end{definizione}

\begin{figure}[htb]
\centering\input{./lbr/chap01/fig040_punto_medio.pgf}
\caption{Punto medio di un segmento. $M$ è il punto medio del segmento $AB$ poiché $AM\cong MB$}
\end{figure}

Proprietà:
\begin{itemize*}
\item somme di segmenti a due a due congruenti sono congruenti; 
\item differenze di segmenti a due a due congruenti sono congruenti.
\end{itemize*}

\begin{exrig}
\begin{esempio}
Siano $AB$ e $CD$ due segmenti congruenti appartenenti a una retta $r$ che non abbiano punti in comune. Dimostra che $AD-BC\cong 2\cdot AB$.
\begin{proof}
Disponiamo i punti $A$, $B$, $C$, $D$ su una retta $r$ come in figura.
\begin{figure}[htb]
\centering\input{./lbr/chap01/fig041_esempio1.pgf}
\end{figure}

Per definizione di somma di segmenti si ha che $AD\cong AB+BC+CD$ e quindi
\[AD-BC\cong AB+BC+CD-BC\cong AB+CD.\]
Poiché $AB\cong CD$ si ha che
\[AD-BC\cong AB+CD\cong AB+AB\cong 2\cdot AB.\]
\end{proof}
\end{esempio}
\end{exrig}

\subsection{Operazioni con gli angoli}

\paragraph{Somma di angoli.} La somma di due angoli consecutivi $A\widehat{O}B$ e $B\widehat{O}C$ è l'angolo $A\widehat{O}C$. Per sommare due angoli che non sono consecutivi, per esempio $A\widehat{B}C$ e $D\widehat{E}F$, si costruiscono due angoli consecutivi tra di loro, uno congruente a $A\widehat{B}C$, l'altro congruente a $D\widehat{E}F$ e quindi si calcola la somma (figura~\ref{fig:1.32}).

\begin{figure}[htb]
\centering\input{./lbr/chap01/fig042_somma_angoli.pgf}
\caption{Somma di due angoli.}\label{fig:1.32}
\end{figure}

\paragraph{Differenza di angoli.} La differenza di due angoli, di cui il primo è maggiore o congruente al secondo, è l'angolo che addizionato al secondo dà per somma il primo (figura~\ref{fig:1.33}). Se i due angoli considerati sono congruenti la loro differenza è l'angolo nullo.

\begin{figure}[htb]
\centering\input{./lbr/chap01/fig043_diff_angoli.pgf}
\caption{Differenza di due angoli.}\label{fig:1.33}
\end{figure}

\paragraph{Multiplo di un angolo.} Dato un angolo $A\widehat{O}B$ e un numero $n$ naturale non nullo, il multiplo di $A\widehat{O}B$ secondo $n$ (si può scrivere $n\cdot A\widehat{O}B$) è l'angolo che si ottiene sommando $n$ angoli congruenti a $A\widehat{O}B$. Se $n=0$, il multiplo secondo $n$ di qualsiasi angolo $A\widehat{O}B$ è l'angolo nullo.

\begin{figure}[htb]
\centering\input{./lbr/chap01/fig044_mult_angolo.pgf}
\caption{Multiplo di un angolo. L'angolo $A'''\widehat{O}B$ è il quadruplo di $A\widehat{O}B$, cioè $A'''\widehat{O}B \cong 4\cdot A\widehat{O}B$}
\end{figure}

\paragraph{Sottomultiplo di un angolo.} Il sottomultiplo secondo $n$, naturale non nullo, di un angolo $A\widehat{O}B$ è un angolo $A\widehat{O}C$ tale che $A\widehat{O}B \cong n\cdot A\widehat{O}C$. Si può anche scrivere $A\widehat{O}C\cong \dfrac{1}{n}\cdot A\widehat{O}B$.

In generale, un angolo $A\widehat{O}C\cong\dfrac{m}{n}\cdot A\widehat{O}B$ si ottiene suddividendo $A\widehat{O}B$ in $n$ angoli uguali (indichiamo con $A\widehat{O}D$ il primo di essi), quindi l'angolo $A\widehat{O}C$ è ottenuto sommando $m$ volte l'angolo $A\widehat{O}D$.

\begin{definizione}
Si dice \emph{bisettrice di un angolo} la semiretta che ha origine nel vertice dell'angolo e che lo divide in due angoli tra loro congruenti.
\end{definizione}

\begin{figure}[htb]
\centering\input{./lbr/chap01/fig045_bisettrice.pgf}
\caption{La semiretta $c$ è la bisettrice dell'angolo $a\widehat{O}b$, gli angoli $a\widehat{O}c$ e $c\widehat{O}b$ sono congruenti}
\end{figure}

\subsection{Angoli particolari}

Possiamo ora dare dei nomi ai seguenti angoli particolari.

\begin{definizione}
Si dice \emph{angolo retto} la metà di un angolo piatto.
\end{definizione}

Per denotare il fatto che un angolo è retto si è soliti indicarlo con un quadratino al posto dell'usuale archetto.

\begin{figure}[htb]
\centering\input{./lbr/chap01/fig046_angolo_retto.pgf}
\end{figure}

\begin{definizione}
Due angoli si dicono \emph{complementari} se la loro somma è un angolo retto.
\end{definizione}

\begin{figure}[htb]
\centering\input{./lbr/chap01/fig047_angoli_complementari.pgf}
\end{figure}

\begin{definizione}
Due angoli si dicono \emph{supplementari} se la loro somma è un angolo piatto.
\end{definizione}

\begin{figure}[htb]
\centering\input{./lbr/chap01/fig048_angoli_supplementari.pgf}
\end{figure}

\begin{definizione}
Due angoli si dicono \emph{esplementari} se la loro somma è un angolo giro.
\end{definizione}

\begin{figure}[htb]
\centering\input{./lbr/chap01/fig049_angoli_esplementari.pgf}
\end{figure}

\begin{definizione}
Un angolo si dice \emph{acuto} se è minore di un angolo retto.
\end{definizione}

\begin{definizione}
Un angolo convesso si dice \emph{ottuso} se è maggiore di un angolo retto.
\end{definizione}

\begin{figure}[htb]
\centering\input{./lbr/chap01/fig050_ang_acuto_ottuso.pgf}
\end{figure}

\begin{teorema}
Angoli opposti al vertice sono congruenti.
\end{teorema}

\begin{proof}
Si considerino due generici angoli opposti al vertice $A\widehat{O}B$ e $C\widehat{O}D$ come nella figura seguente.
\begin{figure}[htb]
\centering\input{./lbr/chap01/fig051_cong_opposti_al_vertice.pgf}
\end{figure}
Gli angoli $A\widehat{O}B$ e $A\widehat{O}D$ sono adiacenti, dato che hanno un lato in comune e gli altri due lati sono l'uno il prolungamento dell'altro. Ma anche gli angoli $A\widehat{O}D$ e $D\widehat{O}C$ sono angoli adiacenti per lo stesso motivo. Quindi gli angoli $D\widehat{O}C$ e $A\widehat{O}B$ sono adiacenti allo stesso angolo $A\widehat{O}D$.
Indicando con $\pi$ l'angolo piatto si ha: $A\widehat{O}D + D\widehat{O}C \cong \pi$ da cui $D\widehat{O}C\cong \pi - A\widehat{O}D$. Analogamente $A\widehat{O}B+A\widehat{O}D\cong\pi$ da cui $A\widehat{O}B\cong \pi-A\widehat{O}D$. Ne consegue che $D\widehat{O}C\cong A\widehat{O}B$ e cioè la tesi.
\end{proof}

Prova tu a dimostrare il seguente teorema

\begin{teorema}
Angoli supplementari di angoli congruenti sono congruenti.
\end{teorema}

\emph{Suggerimento: Dopo aver realizzato il disegno, esplicita ipotesi e tesi. Segui poi il ragionamento del teorema precedente: se due angoli sono supplementari la loro somma è un angolo piatto \ldots{}}

\subsection{Perpendicolari e altre definizioni}

\begin{definizione}
Due rette si dicono \emph{perpendicolari} se sono incidenti e formano tra loro quattro angoli retti.
\end{definizione}

\begin{figure}[htb]
\centering\input{./lbr/chap01/fig052_perpendicolari.pgf}
\caption{Le rette $r$ e $s$ sono perpendicolari poiché incontrandosi formano quattro angoli retti}
\end{figure}

Per indicare che le due rette $r$ e $s$ sono perpendicolari si usa il simbolo $r\perp s$.

\begin{definizione}
Si dice \emph{distanza di un punto $P$ da una retta} la lunghezza del segmento di perpendicolare condotta dal punto $P$ alla retta.
\end{definizione}

\begin{figure}[htb]
\centering\input{./lbr/chap01/fig053_distanza_P_retta.pgf}
\caption{Il segmento $PH$, appartenente alla perpendicolare a $r$ passante per $P$, è la distanza di $P$ dalla retta $r$}
\end{figure}

\begin{definizione}\label{def:asse_segmento}
Si chiama \emph{asse di un segmento} la retta perpendicolare al segmento e passante per il suo punto medio.
\end{definizione}

In genere un asse viene rappresentato con una linea a ``tratto e punto''.

\begin{figure}[htb]
\centering\input{./lbr/chap01/fig054_asse_segmento.pgf}
\caption{La retta $r$ è l'asse del segmento $AB$ in quanto è perpendicolare alla retta per $AB$ e passa per $M$, il punto medio di $AB$}\label{fig:1.38}
\end{figure}

\begin{definizione}
Due punti si dicono \emph{simmetrici rispetto a una retta} se la retta è asse del segmento che ha per estremi i due punti.
\end{definizione}

Nella figura~\ref{fig:1.38}, i punti $A$ e $B$ sono simmetrici rispetto alla retta $r$.

\vspazio\ovalbox{\risolvii \ref{ese:1.66}, \ref{ese:1.67}, \ref{ese:1.68}, \ref{ese:1.69}, \ref{ese:1.70}, \ref{ese:1.71}, \ref{ese:1.72}, \ref{ese:1.73}, \ref{ese:1.74}, \ref{ese:1.75}, \ref{ese:1.76}, \ref{ese:1.77}, \ref{ese:1.78},}

\ovalbox{\ref{ese:1.79}, \ref{ese:1.80}, \ref{ese:1.81}, \ref{ese:1.82}, \ref{ese:1.83}, \ref{ese:1.84}, \ref{ese:1.85}, \ref{ese:1.86}, \ref{ese:1.87}, \ref{ese:1.88}, \ref{ese:1.89}, \ref{ese:1.90}, \ref{ese:1.91}, \ref{ese:1.92},\ref{ese:1.93}, \ref{ese:1.94}, \ref{ese:1.95},}

\ovalbox{\ref{ese:1.96}, \ref{ese:1.97}, \ref{ese:1.98}, \ref{ese:1.99}, \ref{ese:1.100}, \ref{ese:1.101}, \ref{ese:1.102}, \ref{ese:1.103}}


\section{La misura}\label{sect:misura}

\subsection{Misura di segmenti}

Riprendiamo alcune definizioni sui segmenti.

Si dice \emph{segmento} di estremi $A$ e $B$ (o brevemente \emph{segmento} $AB$) l'insieme dei punti $A$ e $B$ e di tutti quelli che stanno tra $A$ e $B$.
Due segmenti $AB$ e $CD$ si dicono \emph{congruenti} se esiste un movimento rigido che porta a coincidere $A$ con $C$ e $B$ con $D$, oppure $A$ con $D$ e $B$ con $C$. Ricordiamo che se esiste un movimento rigido che porta a coincidere $A$ con $C$ e $B$ con $D$ allora esiste anche un movimento rigido che porta a coincidere $A$ con $D$ e $B$ con $C$, e viceversa.

Si dice \emph{lunghezza di un segmento} $AB$ l'insieme di tutti i segmenti congruenti ad $AB$.

Si dice \emph{distanza tra due punti} $A$ e $B$ il segmento $AB$ di estremi $A$ e $B$.

Diamo ora una definizione particolarmente importante per l'applicazione del calcolo numerico alla geometria: la definizione di \emph{misura}. Ricordiamo che la nozione di misura è alla base delle applicazioni del calcolo matematico non solo alla geometria ma anche alla fisica e alla tecnologia in generale. Il processo di misurazione è analogo a tutti i campi di applicazioni: si tratta di trovare un modo per assegnare a una grandezza un numero. Questo numero si ottiene confrontando due grandezze dello stesso tipo. Per esempio, per misurare la massa di un oggetto si confronta la sua massa con quella di un oggetto campione, di solito un oggetto di 1 kg.

Per misurare un segmento $AB$ si confronta questo segmento con un altro segmento scelto come unità di misura, di solito indicato con $u$.

Nel confronto tra il segmento $AB$ e il segmento $u$, possono verificarsi i tre casi seguenti:
\begin{enumerate}
\item (figura~\ref{fig:mis_segm1}) Il segmento $AB$ è multiplo del segmento $u$ secondo il numero naturale $n$, precisamente $AB\cong n\cdot u$. In questo caso la misura di $AB$, rispetto a $u$, è il numero naturale $n$. Si scrive $\overline{AB} = nu$.

\begin{figure}[htb]
\centering\input{./lbr/chap01/fig055_misura_segmento_1.pgf}
\caption{Il segmento $AB$ misura $5u$, cioè $AB\cong 6\cdot u$, cioè $\overline{AB}=6u$}\label{fig:mis_segm1}
\end{figure}

\item (figura~\ref{fig:mis_segm2}) Il segmento $AB$ non è un multiplo intero di $u$ ma è un multiplo di un sottomultiplo di $u$, precisamente $AB\cong n\cdot \dfrac{u}{m}=\dfrac{n}{m}u$. In questo caso la misura di $AB$, rispetto a $u$, è il numero razionale $\dfrac{n}{m}$. Si scrive $\overline{AB} = \dfrac{n}{m}u$.

\begin{figure}[htb]
\centering\input{./lbr/chap01/fig056_misura_segmento_2.pgf}
\caption{Il segmento $AB$ è congruente a 13 volte il segmento $\dfrac{1}{5}u$, quindi $AB$ misura $\dfrac{13}{5}u$, cioè $\overline{AB}=\dfrac{13}{5}u$}\label{fig:mis_segm2}
\end{figure}

\item Il segmento $AB$ non è un multiplo né di $u$ né di un suo sottomultiplo. In questo caso si dice che $AB$ e $u$ sono \emph{incommensurabili} (nei casi precedenti si dice invece che sono \emph{commensurabili}). Anche in questo caso è possibile attribuire ad $AB$ un numero che ne esprime la misura rispetto a $u$, si tratta però di un numero irrazionale. La complessità dell'argomento richiede alcune conoscenze più avanzate di matematica, pertanto la tematica della misura delle grandezze incommensurabili sarà approfondita nel seguito. Qui ci limitiamo ad accennare al caso storicamente più noto di segmenti incommensurabili: la diagonale di un quadrato misurata rispetto al suo lato.

\begin{figure}[htb]
\centering\input{./lbr/chap01/fig057_diag_quadrato.pgf}
\caption{Prendendo come unità di misura il lato di un quadrato, la sua diagonale è incommensurabile con il lato stesso. Applicando il teorema di Pitagora, ricorderai infatti che $d=\sqrt{2}u$ e che $\sqrt{2}$ è un numero irrazionale}
\end{figure}

Proponiamo una dimostrazione dell'irrazionalità del numero $\sqrt{2}$ utilizzando il metodo della dimostrazione per assurdo.

%\begin{teorema}
%$\sqrt{2}$ è un numero irrazionale.
%\end{teorema}

\begin{proof}
Supponiamo per assurdo che $\sqrt{2}$ sia un numero razionale, cioè che sia possibile scrivere $\sqrt{2}=\dfrac{m}{n}$, con $m,n \in \insN$ e $n\neq 0$. Allora, per definizione di radice quadrata, si avrebbe $2=\dfrac{m^2}{n^2}$, da cui $2n^2=m^2$. I due membri dovrebbero quindi rappresentare lo stesso numero naturale (il teorema fondamentale dell'Aritmetica assicura l'unicità della scomposizione in fattori primi). Essendo 2 un numero primo, dovrebbe comparire come fattore sia al primo sia al secondo membro lo stesso numero di volte. Inoltre $m^2$ ed $n^2$ o sono dispari e quindi se contengono il fattore 2 lo contengono un numero pari di volte (vediamo qualche esempio $24=2^3\cdot3 \rightarrow 24^2=2^6\cdot3^2$, $20=2^2\cdot5 \rightarrow 20^2=2^4\cdot5^2$). Ma $2n^2$ contiene il fattore 2 un numero dispari di volte, mentre $m^2$ lo contiene un numero pari. Pertanto l'uguaglianza $2n^2=m^2$ non può essere mai verificata; l'assurdo deriva dall'aver supposto $\sqrt{2}$ razionale.
\end{proof}

Un altro esempio di numero irrazionale, e di conseguenza di due ``lunghezze'' incommensurabili, è $\pi$, che rappresenta il rapporto tra la misura della lunghezza di una circonferenza e la misura della lunghezza del suo diametro.
\end{enumerate}

In generale, dato un segmento $AB$ e un segmento $u$, preso come unità di misura, esiste sempre un numero reale positivo che esprime la misura di $AB$ rispetto a $u$. Questo numero è unico, ossia ogni segmento ha una sola misura. Viceversa, dato un qualsiasi numero reale positivo $r$ e un segmento $u$, preso come unità di misura, è sempre possibile costruire un segmento che misura esattamente $r$ rispetto all'unità di misura $u$ fissata.

Osservazioni
\begin{itemize*}
\item Se due segmenti sono congruenti, le loro misure, rispetto alla stessa unità di misura, sono uguali (e viceversa): $AB\cong CD \:\Leftrightarrow\: \overline{AB}=\overline{CD}$.
\item La misura di un segmento $AB$ somma di due segmenti $CD$ e $EF$ ($AB\cong CD + EF$) è uguale alla somma delle misure di $CD$ e $EF$: $AB\cong CD + EF \:\Leftrightarrow\: \overline{AB}=\overline{CD}+\overline{EF}$.
\item La misura di un segmento multiplo secondo $n$ del segmento $AB$ è uguale al prodotto di $n$ per la misura di $AB$: $CD\cong n\cdot AB \:\Leftrightarrow\: \overline{CD}=n\overline{AB}$.
\item Definito il \emph{rapporto tra due segmenti} come il quoziente tra le loro misure $\dfrac{CD}{AB} = \dfrac{\overline{CD}}{\overline{AB}}$ (rispetto alla stessa unità di misura), si ha che esso non dipende dall'unità di misura usata per misurare i segmenti, cioè il numero che si ottiene è sempre lo stesso indipendentemente dall'unità scelta per misurare.
\end{itemize*}

Possiamo pertanto parlare di misura della lunghezza di un segmento e darne la seguente definizione generale.

\begin{definizione}
Dato un segmento $AB$ e un segmento $u$ preso come unità di misura, si dice \emph{misura della lunghezza del segmento} $AB$ il numero reale positivo $r$ per il quale risulta $AB\cong r\cdot u$.
\end{definizione}

Nella realtà fisica per misurare la lunghezza degli oggetti reali (l'altezza di una persona, la lunghezza di un banco, di una stanza, di un terreno, \ldots{}) si usa come unità di misura il metro, indicato con la lettera m, con i suoi  multipli (decametro, ettometro, chilometro, \ldots{}) e i suoi sottomultipli (decimetro, centimetro, millimetro, \ldots{}). Anche nella geometria, che tratta di segmenti ideali non riscontrabili perfettamente nella realtà, si usa come unità di misura un segmento di un metro.

Riassumendo, ricordiamo simboli e nozioni che riguardano due punti $A$ e $B$.
\begin{itemize*}
\item Due punti presi singolarmente con notazione insiemistica si indicano con $A$ e $B$.
\item La retta passante per i due punti si indica con il simbolo  $AB$ oppure $r(A,B)$.
\item La semiretta di origine $A$ e passante per $B$ si indica con il simbolo $AB$ oppure $r(A,B)$.
\item Il segmento di estremi $A$ e $B$ si indica con il simbolo $AB$.
\item La distanza tra i punti $A$ e $B$, cioè il segmento $AB$, si indica con il simbolo $AB$ oppure $d(A,B)$.
\item La lunghezza del segmento $AB$, cioè l'insieme di tutti i segmenti congruenti ad $AB$, si indica con il simbolo $\overline{AB}$.
\item La misura della lunghezza del segmento $AB$ rispetto a una fissata unità di misura si indica con il simbolo $\overline{AB}$.
\item La misura della distanza tra i punti $A$ e $B$, che corrisponde alla misura del segmento $AB$, si indica con il simbolo $\overline{AB}$.
\end{itemize*}

Tutte queste distinzioni sono importanti dal punto di vista dell'organizzazione teorica della geometria, tuttavia dal punto di vista applicativo e della quotidianità del linguaggio geometrico possono risultare pedanti e noiose, spesso si usano espressioni più generiche, finché si riescono ad evitare possibili malintesi. Sebbene a rigore si dovrebbe dire ``la misura della lunghezza del segmento $AB$ rispetto al centimetro è 12'' molto spesso si usa dire ``il segmento $AB$ è lungo 12~cm'' oppure ``$AB$ misura 12~cm'' o ancora ``la distanza tra $A$ e $B$ è 12~cm'' o più semplicemente ``il segmento $AB$ di 12~cm'', ecc.

\subsection{Misura di angoli}

Il procedimento che si usa per misurare gli angoli è del tutto analogo a quello usato per misurare i segmenti. Si fissa un'unità di misura, cioè un angolo $\widehat{u}$, e quindi si confronta l'angolo da misurare con $\widehat{u}$. Come risultato si avrà un numero reale positivo che chiamiamo \emph{misura dell'ampiezza dell'angolo}.

\begin{figure}[htb]
\centering\input{./lbr/chap01/fig058_misura_angolo.pgf}
\caption{L'angolo $A\widehat{O}B$ misura 4 volte l'angolo unitario $\widehat{u}$}
\end{figure}

Per misurare gli angoli, l'unità di misura comunemente usata è la trecentosessantesima parte dell'angolo giro, detta \emph{grado}, e viene indicata con un cerchietto posto in alto ($\grado$) di seguito al numero che ne esprime la misura. Si ha quindi, usando come unità di misura il grado, che:
\begin{itemize*}
\item l'angolo retto misura 90 gradi e si scrive $90\grado$;
\item l'angolo piatto misura $180\grado$;
\item l'angolo giro misura $360\grado$.
\end{itemize*}

I sottomultipli del grado sono il \emph{primo} (minuto primo) che è la sessantesima parte di un grado (in simboli $1\grado=60'$) e il \emph{secondo} (minuto secondo) che è la sessantesima parte del primo (in simboli $1'=60''$) e quindi la tremilaseicentesima parte del grado (in simboli $1\grado=\np{3600}''$).

\begin{exrig}
\begin{esempio}
Calcola la misura in gradi del supplementare dell'angolo che misura $35\grado 15' 40''$.
Occorre eseguire la sottrazione $180\grado - 35\grado 15' 40''$. Per eseguire praticamente questa sottrazione si trasforma $1\grado$ in $60'$ e $1'$ in $60''$, precisamente si scrive $180\grado$ come $179\grado 59' 60''$, pertanto:

\begin{center}
\begin{tabular}{r@{\extracolsep{2pt}}l}
$179\grado 59' 60''$ & $-$\\
$35\grado 15' 40''$ & $=$\\
\hline
$144\grado 44' 20''$ & \\
\end{tabular}
\end{center}

Quindi $180\grado - 35\grado 15' 40'' = 144\grado 44' 20''$.
\end{esempio}
\end{exrig}

Il sistema di misura degli angoli che abbiamo illustrato prende il nome di \emph{sistema sessagesimale}. Spesso, però, per praticità, anziché usare i primi, i secondi e i decimi di secondo, si usano i decimi di grado: in questo caso il sistema si dice \emph{sistema sessadecimale}.

In base a quanto descritto, vediamo brevemente come si passa da un sistema all'altro.

\begin{itemize}
\item $10\grado 42' 23''\np{,2} = 10+\dfrac{42}{60}+\dfrac{\np{23,2}}{3600} = 10\grado\np{,706}\overline{4}$;
\item $50\grado\np{,748} = 50\grado + (\np{0,748}\cdot 60)'=50\grado + 44'\np{,88} = 50\grado + 44'+(\np{0,88}\cdot 60)'' = 50\grado 44' 52''\np{,8}$.
\end{itemize}

I sistemi sessagesimale e sessadecimale non sono gli unici usati per le misure degli angoli.

Osservando i tasti di una calcolatrice scientifica, si può vedere che ci sono tre sistemi principali le cui unità sono rispettivamente il \emph{grado sessagesimale}\footnote{in realtà quasi tutte le calcolatrici utilizzano la notazione sessadecimale.} (DEG) che abbiamo precedentemente illustrato, il \emph{grado centesimale} (GRAD) e il \emph{radiante} (RAD).

Il grado centesimale è importante per gli strumenti tecnici. Si può passare dal grado sessagesimale al grado centesimale e viceversa con una semplice proporzione, sapendo che l'angolo retto, pari a $90\grado$, corrisponde a 100 gradi centesimali (in simboli 100\textsuperscript{g}).

Il radiante è utile nello studio della trigonometria e dell'analisi matematica. L'angolo di misura 1~radiante (in simboli 1~rad\footnote{in genere l'unità di misura rad viene omessa.}) è congruente ad un angolo con vertice nel centro di una circonferenza e tale che la misura dell'arco da esso individuato è uguale alla misura del raggio della circonferenza stessa.
Facendo riferimento alla figura~\ref{fig:radiante}, l'angolo~$\alpha$ formato dalle semirette~$ON$ e~$OM$ misura 1~radiante se l'arco $MN$ misura quanto il raggio della circonferenza ($\overline{OM}$). Come si può facilmente intuire, il radiante ed il grado sono grandezze incommensurabili.

\begin{figure}[htb]
\centering\input{./lbr/chap01/fig059_angolo_radianti.pgf}
\caption{L'angolo con ampiezza di 1 radiante}\label{fig:radiante}
\end{figure}

\begin{osservazione}
La misura di un arco va fatta con una modalità differente rispetto a quella utilizzata per la misura dei segmenti. Si può immaginare di utilizzare come strumento di misura un metro flessibile, ovvero un filo flessibile ma inestensibile, che si può piegare ma non si può allungare o accorciare, su cui siano state tracciate, a distanza regolare, delle tacche corrispondenti a sottomultipli dell'unità di misura delle lunghezze; una di queste tacche viene assunta come origine del metro. Facendo combaciare l'origine del metro flessibile con il punto~$M$ e flettendo il metro in modo che si sovrapponga all'arco~$MN$ si otterrà la sua lunghezza.
\end{osservazione}

Ricordando che il rapporto tra la misura della circonferenza ed il raggio vale~$2\pi$, dove $\pi$ è il numero irrazionale~$3,1415\ldots{}$ (i puntini indicano che la parte decimale è infinita e non periodica), possiamo intuire che il valore dell'angolo giro ($360\grado$), corrispondente ad un arco che coincide con l'intera circonferenza, vale $2\pi$~radianti.

Visto che un angolo giro corrisponde a $2\pi$~radianti, l'angolo piatto ($180\grado$) corrisponderà a $\pi$~radianti, quindi per convertire le ampiezze degli angoli da gradi a radianti e viceversa è sufficiente impostare la seguente proporzione:
\[180\grado : \pi = \alpha\grado : \alpha\]
dove con $\alpha\grado$ abbiamo indicato l'ampiezza dell'angolo in gradi e con $\alpha$ la sua ampiezza in radianti. Da cui si ottiene

\[\alpha\grado = \dfrac{180\grado}{\pi}\alpha\qquad\text{e}\qquad\alpha = \dfrac{\pi}{180\grado}\alpha\grado\]

Quindi, avendo un angolo espresso in radianti, per convertirlo in gradi si può utilizzare la prima formula inserendo al posto di $\alpha$ la sua effettiva misura in radianti, mentre se abbiamo un angolo espresso in gradi e lo vogliamo trasformare in radianti si può utilizzare la seconda formula inserendo al posto di $\alpha\grado$ l'effettiva misura dell'angolo in gradi.

Possiamo pertanto calcolare la misura in gradi di un angolo di 1~radiante ponendo nella prima formula $\alpha=1$. Si ottiene così $\alpha\grado = 180\grado/\pi \simeq 57\grado\np{,297469362} \simeq 57\grado 17'51''$.

Riportiamo di seguito una tabella che fornisce i valori degli angoli più comuni espressi sia in gradi che in radianti.

\begin{center}
\begin{tabular}{cc}
\toprule
angolo in gradi	& angolo in radianti\\
\midrule
$360\grado$ & $2\pi$\\
$270\grado$ & $3\pi/2$\\
$180\grado$ & $\pi$\\
$90\grado$ & $\pi/2$\\
$60\grado$ & $\pi/3$\\
$45\grado$ & $\pi/4$\\
$30\grado$ & $\pi/6$\\
\bottomrule
\end{tabular}
\end{center}

\subsubsection{Angoli negativi}

Nei paragrafi precedenti abbiamo definito l'angolo come l'insieme dei punti compresi tra due semirette aventi la stessa origine $O$. Possiamo però definire l'angolo anche come rotazione di una semiretta intorno alla propria origine, la misura di un angolo diventa allora la misura dell'entità della rotazione.

\begin{figure}[!htb]
	\centering\input{./lbr/chap01/fig060_angoli_negativi.pgf}
	\caption{Il verso positivo nella misura degli angoli è quello antiorario}\label{fig:1.43}
\end{figure}

Dal momento che una rotazione può essere effettuata in due versi, orario o antiorario, si assume uno dei due versi di rotazione come positivo e l'altro negativo. Per motivi storici si è assunto per convenzione come positivo il verso di rotazione antiorario e negativo quello orario.
Da questa definizione segue che $A\widehat{O}B = -B\widehat{O}A$, dove $A\widehat{O}B$ è l'angolo formato dalla semiretta $OB$ rispetto alla semiretta $OA$ (figura~\ref{fig:1.43}).

Inoltre, la misura di un angolo è definita a meno di un multiplo intero di $360\grado$, ovvero gli angoli $\alpha$ e $\alpha+360\grado$ hanno la stessa ampiezza, lo stesso dicasi per tutti gli angoli del tipo $\alpha+n\cdot 360\grado$ o $\alpha - n\cdot 360\grado$ con $n$ intero. Per esempio, sono tra loro congruenti gli angoli di $45\grado$, $405\grado$, $765\grado$, \ldots{}

\vspazio\ovalbox{\risolvii \ref{ese:1.104}, \ref{ese:1.105}, \ref{ese:1.106}, \ref{ese:1.107}, \ref{ese:1.108}, \ref{ese:1.109}, \ref{ese:1.110}, \ref{ese:1.111}, \ref{ese:1.112}, \ref{ese:1.113}, \ref{ese:1.114},}

\ovalbox{\ref{ese:1.115}, \ref{ese:1.116}, \ref{ese:1.117}, \ref{ese:1.118}, \ref{ese:1.119}, \ref{ese:1.120}, \ref{ese:1.121}, \ref{ese:1.122}, \ref{ese:1.123}, \ref{ese:1.124}}


\section{Poligoni e poligonale}\label{sect:poligoni}

\begin{definizione}
Si chiama \emph{spezzata} una figura formata da una sequenza ordinata di segmenti uno consecutivo all'altro. I segmenti che formano la spezzata si chiamano \emph{lati}, gli estremi dei segmenti si chiamano \emph{vertici}.
\end{definizione}

Ogni vertice di una spezzata è quindi in comune a due lati, ad eccezione del primo vertice del primo segmento e dell'ultimo vertice dell'ultimo segmento che appartengono a un solo segmento.

\begin{figure}[htb]
\centering\input{./lbr/chap01/fig061_spezzata.pgf}
\caption{La linea $ABCDE$ è una spezzata, perché formata da segmenti consecutivi. I segmenti $AB$, $BC$, $CD$ e $DE$ sono i lati della spezzata, i punti $A$, $B$, $C$, $D$ ed $E$ sono i vertici}
\end{figure}

\begin{definizione}
Un spezzata si dice \emph{chiusa} se il primo estremo del primo segmento coincide con l'ultimo estremo dell'ultimo segmento; si dice \emph{aperta} se il primo estremo e l'ultimo estremo sono distinti.
\end{definizione}

\begin{definizione}
Un spezzata si dice \emph{intrecciata} se almeno due suoi lati si intersecano in punti diversi dagli estremi; si dice \emph{semplice} o \emph{non intrecciata} se ogni coppia di lati non consecutivi non ha punti in comune.
\end{definizione}

\begin{figure}[htb]
\centering\input{./lbr/chap01/fig062_spezzate.pgf}
\caption{La figura $F_1$ è un spezzata semplice aperta (i lati non si intersecano e gli estremi non coincidono); la figura $F_2$ è una spezzata intrecciata aperta (due lati si intersecano e gli estremi non coincidono); la figura $F_3$ è una spezzata semplice chiusa (non ci sono lati non consecutivi che si intersecano e ogni vertice è in comune a due lati); la figura $F_4$ è una spezzata intrecciata chiusa (due lati si intersecano e ogni vertice è in comune a due lati)}
\end{figure}

\begin{definizione}
Si chiama \emph{poligonale} una spezzata chiusa non intrecciata.
\end{definizione}

\subsection{Poligono}

\begin{definizione}
Si chiama \emph{poligono} la figura formata da una poligonale e dalla parte finita di piano da essa delimitata.
\end{definizione}

\begin{definizione}
In un poligono chiamiamo:
\begin{itemize*}
\item \emph{vertici} del poligono i vertici della poligonale;
\item \emph{lati} del poligono i lati della poligonale;
\item \emph{contorno} del poligono la poligonale stessa;
\item \emph{punti interni} i punti del poligono non situati sul contorno;
\item \emph{punti esterni} tutti i punti del piano che non sono interni e non appartengono al contorno;
\item \emph{perimetro} del poligono il segmento somma dei lati del poligono.
\end{itemize*}
\end{definizione}

\begin{definizione}
Un poligono si dice \emph{convesso} se è una figura convessa, cioè se il segmento che ha per estremi due suoi punti qualsiasi è interamente contenuto nel poligono, si dice \emph{concavo} se non è convesso, cioè se esistono almeno due punti per i quali il segmento che li unisce non è contenuto interamente nel poligono.
\end{definizione}

\begin{figure}[htb]
\centering\input{./lbr/chap01/fig063_poligoni.pgf}
\caption{Il poligono $P_1$ è convesso perché comunque si prendono due suoi punti interni, il segmento che li unisce è interno al poligono; il poligono $P_2$ è concavo perché il segmento $AB$ cade in parte all'esterno del poligono}
\end{figure}

Nel seguito, quando parleremo di poligoni intenderemo sempre poligoni convessi.

\begin{definizione}
In un poligono chiamiamo:
\begin{itemize*}
\item \emph{angolo interno} o \emph{angolo del poligono} ognuno degli angoli che ha per lati le semirette che contengono due lati consecutivi del poligono e ha per vertice il vertice del poligono in comune a quei due lati;
\item \emph{angolo esterno} ciascun angolo adiacente ad un angolo interno.
\end{itemize*}
\end{definizione}

\begin{figure}[htb]
\centering\input{./lbr/chap01/fig064_angoli_poligoni.pgf}
\caption{Nella figura (a) sono indicati gli angoli interni al poligono, nella figura (b) sono indicati gli angoli esterni, ognuno di essi è adiacente a un angolo interno}
\end{figure}

Osservazioni
\begin{itemize*}
\item Un poligono è convesso se ogni angolo interno è convesso.
\item Un poligono è concavo se ha almeno un angolo interno concavo.
\end{itemize*}

Osserva che per ogni angolo interno esistono due angoli esterni, congruenti tra di loro perché opposti al vertice, ovvero perché supplementari dello stesso angolo.

\begin{figure}[htb]
\centering\input{./lbr/chap01/fig065_angoli_est.pgf}
\caption{Ogni angolo interno ha due angoli esterni adiacenti ad esso}
\end{figure}

Inoltre diamo le seguenti definizioni:
\begin{definizione}
In un poligono chiamiamo:
\begin{itemize*}
\item \emph{corda} ogni segmento che unisce due qualsiasi punti del contorno del poligono che non appartengono allo stesso lato;
\item \emph{diagonale} ogni corda che unisce due vertici non consecutivi.
\end{itemize*}
\end{definizione}

\begin{figure}[htb]
\centering\input{./lbr/chap01/fig066_corda_diag.pgf}
\caption{Il segmento $AB$ è una diagonale del poligono poiché unisce i vertici non consecutivi $A$ e $B$; il segmento $CD$ è una corda poiché unisce due punti posti su due lati distinti del poligono}
\end{figure}

I poligoni hanno nomi diversi a seconda del loro numero di lati:
\begin{itemize*}
\item \emph{triangolo} è un poligono con tre lati;
\item \emph{quadrilatero} è un poligono con quattro lati;
\item \emph{pentagono} è un poligono con cinque lati;
\item \emph{esagono} è un poligono con sei lati;
\item e così via.
\end{itemize*}

\begin{definizione}
Un poligono si dice \emph{equilatero} se ha tutti i lati congruenti tra loro.
\end{definizione}

\begin{definizione}
Un poligono si dice \emph{equiangolo} se ha tutti gli angoli interni congruenti tra loro.
\end{definizione}

\begin{definizione}
Un poligono equiangolo e equilatero si dice \emph{poligono regolare}.
\end{definizione}

\ovalbox{\risolvii \ref{ese:1.125}, \ref{ese:1.126}, \ref{ese:1.127}, \ref{ese:1.128}, \ref{ese:1.129}, \ref{ese:1.130}, \ref{ese:1.131}, \ref{ese:1.132}, \ref{ese:1.133}, \ref{ese:1.134}}



%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\begin{comment}

Sappiamo che nel corso degli studi o nell'attività lavorativa possono presentarsi problemi di diversa natura: di tipo economico, scientifico, sociale; possono riguardare insiemi numerici o figure geometriche. La matematica ci può aiutare a risolvere i problemi quando essi possono essere tradotti in ``forma matematica'', quando cioè è possibile trascrivere in simboli le relazioni che intercorrono tra le grandezze presenti nel problema e quando si può costruire, tramite queste relazioni, un modello matematico che ci permetta di raggiungere la soluzione al quesito.

Affronteremo problemi di tipo algebrico o geometrico, che potranno essere formalizzati attraverso equazioni di secondo grado in una sola incognita.
Teniamo presente, prima di buttarci nella risoluzione del problema, alcuni passi che ci aiuteranno a costruire il modello matematico:
\begin{itemize*}
\item la lettura ``attenta'' del testo al fine di individuare l'ambiente del problema, le parole chiave, i dati e le informazioni implicite, l'obiettivo;
\item la scelta della grandezza incognita del problema, la descrizione dell'insieme in cui si ricerca il suo valore, le condizioni che devono essere soddisfatte dall'incognita;
\item la traduzione in ``forma matematica'' delle relazioni che intercorrono tra i dati e l'obiettivo, cioè l'individuazione del modello matematico (equazione risolvente).
\end{itemize*}
\begin{center}
 \input{./lbr/test/01test.pgf}
\end{center}

\begin{center}
 \input{./lbr/test/03test.pgf}
\end{center}

\begin{center}
 \input{./lbr/test/04test.pgf}
\end{center}

\begin{center}
 \input{./lbr/test/05test.pgf}
\end{center}

\begin{center}
 \input{./lbr/test/06test.pgf}
\end{center}
Dal punto di vista della struttura logica, gli \emph{Elementi} di Euclide sono organizzati a partire da cinque assiomi (nozioni comuni evidenti), cinque postulati (proposizioni che si richiede siano assunte come vere, senza dimostrazione) e 23 definizioni. L'opera di Euclide è rimasta nella nostra cultura l'unico punto di riferimento per lo studio della geometria, fino a quando, contestualmente allo studio dei fondamenti delle altre branche della matematica, i matematici cercarono di dare una base più rigorosa alla geometria di Euclide. Un'impostazione assiomatica più moderna venne data dal matematico tedesco David Hilbert nel libro \emph{Grundlagen der Geometrie} pubblicato nel 1899, nel quale la geometria veniva fondata su ben 21 assiomi.
\begin{center}
 \input{./lbr/test/07test.pgf}
\end{center}

\begin{center}
 \input{./lbr/test/08test.pgf}
\end{center}

\begin{problema}
Nel triangolo rettangolo $ABC$, rettangolo in $C$ l’ipotenusa supera il cateto maggiore $CB$ di $2\unit{m}$; la differenza tra i cateti è $23\unit{m}$. Determinare la misura del perimetro e l’area di $ABC$.
\end{problema}

\begin{multicols}{3}
\emph{Dati}

$\overline {AB} = \overline {CB} + 2$;

$\overline {CB} - \overline {AC} = 23$;

$A \widehat {C} B = \text{ retto}$.

\emph{Obiettivo}

$2 p$;

Area.

 \input{./lbr/chap03/fig004_tria.pgf}
\end{multicols}

\begin{soluzione}

Osserva che $2 p = \overline {AB} + \overline {BC} + \overline {AC}$ e $\Area =\frac{\overline {BC} \cdot \overline {AC}}{2}$.
Poni $\overline {BC} = x$; dai dati si ha $\overline {AB} = x + 2$ e $\overline{AC} = x - 23$ con
$\left\{\begin{array}{l} x > 0 \text{ essendo misura di un segmento} \\x >23 \text{ poiché } \overline {AC} \text{ deve essere positiva}
\end{array}\right.$.

Essendo il triangolo rettangolo, i lati sono legati dal teorema di Pitagora
quindi si deve verificare: $\overline {AB}^{2}= \overline {AC}^{2} + \overline {BC}^{2}\rightarrow ( x + 2 )^{2} = ( x - 23 )^{2} + x^{2}$. Sviluppando i calcoli si ottiene l'equazione risolvente di secondo grado, in forma canonica: $x^{2} - 50 x + 525 = 0 \text{ con } \Delta = 400$. L’equazione è determinata con il discriminante positivo, quindi esistono due soluzioni reali distinte: $x_{1} = 15 \vee x_{2} = 35$ entrambe positive. Ai fini del problema $x_{1} = 15$ non è accettabile, quindi il problema ha una sola soluzione e $\overline {BC} = 35$; $\overline {AB} = 37$; $\overline {AC} = 12$. Conclusione: $2 p = 35 + 37 + 12 = 84\unit{m}$; $ \Area = 210\unit{m^{2}}$.
\end{soluzione}

\begin{problema}
Un padre aveva $26$ anni alla nascita del figlio; moltiplicando le età attuali del padre e del figlio si trova il triplo del quadrato dell'età del figlio; calcolare le due età.
\end{problema}
Indichiamo con $p$ l'età attuale del padre e con $f$ l'età del figlio

\emph{Dati}: $p = f + 26;\; p \cdot f = 3 f^{2}$.
writer2latex102
\emph{Obiettivo}: $f,\; p$.

\begin{soluzione}
I dati permettono di impostare la relazione $(f + 26) \cdot f = 3 \cdot f^{2}$ che esprime il legame tra le età di oggi del padre e del figlio; siamo di
fronte ad un'equazione di secondo grado nell’incognita $f$. La soluzione dell’equazione deve essere espressa da un numero positivo poiché esprime l'età.
Risolviamo l'equazione $2 f^{2} - 26 f = 0$ le cui soluzioni sono $f_{1} = 0 \vee f_{2} = 13$. Per le condizioni poste la soluzione del problema è
$f = 13$. Quindi oggi il figlio ha $13$ anni e il padre $39$ anni.
\end{soluzione}

\begin{problema}
Il trapezio isoscele $ABCD$ è inscritto in una semicirconferenza di diametro $AB$ di misura $25\unit{cm}$; determina le misure dei lati del trapezio sapendo che il
perimetro è $62\unit{cm}$.
\end{problema}

\begin{multicols}{2}
\emph{Dati}

$\overline {AB} = 25$; $2 p = 62$;

$AB \parallel DC$; $\overline {AD} = \overline {CB}$.

\emph{Obiettivo}

$\overline {DC}$; $ \overline {CB}$.

 \input{./lbr/chap03/fig005_trap.pgf}
\end{multicols}

\begin{soluzione}
$\overline {AB} + \overline {DC} + 2 \overline {BC} = 62$; fissiamo come incognita la misura in cm di $BC$: $\overline {BC} = x$.
Determiniamo le condizioni sull’incognita: dovrà essere $x > 0$ poiché rappresenta la misura di un segmento e inoltre affinché esista
realmente il trapezio isoscele il punto $C$ non deve coincidere con il punto medio $E$ dell’arco $DC$ cioè $ CB<EB $, quindi $x < \dfrac{25}{2} \sqrt{2}$.

Tracciata l’altezza $CH (H \in AB)$ si ha $\overline {DC} = \overline {AB} - 2 \overline {HB}$ e per il 1° teorema di Euclide sul triangolo~$ACB$, rettangolo in
$C$, $\overline {HB}: \overline {CB} = \overline {CB} : \overline{AB}$; determiniamo quindi la misura di $HB$ in funzione dell’incognita fissata:
$\overline {HB} = \dfrac{x^{2}}{25}$ da cui $\overline {DC} = 25 - \dfrac{2 x^{2}}{25}$.

Costruiamo l’equazione risolvente: $25 + 2 x + 25 - \dfrac{2 x^{2}}{25} = 62 \rightarrow x^{2} - 25 x + 150 = 0$ che ha soluzioni $x_{1} = 10 \vee x_{2} = 15$, entrambe accettabili. Si hanno dunque due trapezi inscritti che risolvono il problema.
\begin{center}
 \input{./lbr/chap03/fig006_trap.pgf}
\end{center}
\end{soluzione}

\begin{problema}
Un capitale di $25000$ euro viene depositato in banca a un tasso di interesse annuo $c$. Gli interessi maturati durante il primo anno non vengono ritirati.
Nell'anno seguente si investono sia il capitale sia gli interessi maturati a un tasso di interesse annuo aumentato dello $0,5\%$. Alla fine dei due anni si ritira
la somma di $26291,10$ euro. Calcola i tassi di interesse praticati dalla banca.
\end{problema}
Assumiamo come incognita $c$ il tasso di interesse praticato il primo anno, espresso come numero decimale e
non in forma percentuale. Il tasso praticato nel secondo anno sarà $c+0,005$.

\begin{soluzione}
Alla fine del primo anno in banca rimane tra capitale e interessi \[25000 + 25000 \cdot c = 25000 ( 1 + c ).\] Nel secondo anno il tasso praticato è $c+0,005$ che va applicato alla somma $25000(1+c)$. Si~ottiene quindi l'equazione \[25000 ( 1 + c ) ( 1 + c + 0,005 ) = 26291,10.\]
Moltiplicando le parentesi tonde si ha $25000 ( 1,005 + c + 1,005 c + c^{2} ) = 26291,10$ e poi dividendo per $25000$ e ordinando otteniamo
$c^{2} + 2,005 c - 0,046644=0$ con soluzioni
\[c_{1,2}~=~\dfrac{- 2,005 \pm \sqrt{4,020025 + 0,186576}}{2} = \dfrac{-2,005 \pm 2,051}{2}\Rightarrow c_{1} = - 2,028 \vee c_{2} = 0,023.\]
La soluzione $c_1$ è negativa e non accettabile. La risposta al problema è $0,023$ cioè $2,3\%$ il primo anno e $2,8\%$ il secondo anno.
\end{soluzione}
\newpage
\input{./chap/03_esercizi.tex}
\cleardoublepage
\end{comment}
% % % % % % % % % % % % % % % % % % % % % % % % % % % % % % % % % % % % % % % % % % % % % % % % % % % % % % % % % % % % %

\newpage

\input{./chap/01_esercizi}

\cleardoublepage
